BÃ¼ndner Urkundenbuch (Ed. Meyer-Marthaler/Perret) Nr. 86*!904 06 14*!Ingelheim******urn:cts:formulae:buenden.meyer-marthaler0086.lat001******gte: ; lte: ; when: 0904-06-14******In nomine dei summi Ego Rutpertus notum fieri cupio omnibus sanctae dei aecclesiae fidelibus presentibus scilicet et futuris qualiter me convenit cum Hattone venerabili episcopo et abbate cenobii Lauresham dicti quasdam res ipsius cenobii in quo sanctus Nazarius martir corpore quiescit meis rebus contiguas causa compendii cum proprio meo quod bonae memoriae Arnolfus imperator augustus michi in Retia Curiense cum suae auctoritatis precepto donavit concambire Quod et hoc modo feci dedi namque quicquid prelibatus domnus imperator augustus in supradicto pago in loco Riammas dicto vel aliis quibuscumque locis in eiusdem pagi finibus constitutis michi donavit cum curtilibus aedificiis mancipiis ecclesia baptismali decimis omnibusque rebus illuc iuste pertinentibus ad prenominatum monasterium in manum suprascripti abbatis suique advocati Burkardi videlicet comitis et in recompensationem eiusdem proprii accepi ab hisdem manibus quicquid in locis Wilheim Pissinga et Uosinga dictis ad ipsum monasterium hactenus pertinuit iure perenni in proprium cum curtilibus aedificiis mancipiis et omnibus rebus ad eadem loca rite pertinentibus Actum Inglinheim coram Ludouuico rege et populi frequentia testibus probatis Adelbertus comes Arnolfus comes Cunradus comes Erinfridus comes Liutfridus comes et alii multi Anno incarnationis dominicae DCCCC IIII regni domni Ludouuici V sub die XVIII kl iulii Ego Emustus cancellarius scripsi diemque et tempus designavi****** 