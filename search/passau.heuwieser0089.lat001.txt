Die Traditionen des Hochstifts Passau (Ed. Heuwieser) Nr. 89*!899-902.*!Passau******urn:cts:formulae:passau.heuwieser0089.lat001******gte: 0899; lte: 0903; when: ******Notum sit omnibus sancte dei eclesiae fidelibus qualiter quidam venerabilis et religiosus comes nomine Guntheri pro remedio animae suae et eterne mercedis augmento tradidit suam heredidatem deo et sancto Floriano martyri Christo et congregationi clericorum ibidem in loco die noctuque servientium quicquid Albrih vasallus suus in beneficium ab ipso Gundhario habuit acceptum inter Anesum fluvium et Erilelaf iacentem et in manum Rihharii humilis antistitis manu potenti et legi timo advocato suo Rantolfo ea videlicet ratione ut post obitum vite sue cum omni integritate ad sanctum Florianum domum redeat nullo posterorum suorum seu propinquorum contradicentium obstaculo et in alio loco qui Pipurc a vulgo nuncupatur quicquid Eigil vasallus suus in beneficium habere dinoscitur tradidit ad sanctum Laurentium cuius reliquiae in ecclesia que prope civitatem Lahoria secus murum constructa est requiescunt et eidem presbitero illuc servienti hoc totum in ius et dominatione predictis martyribus sine ambiguitate securiter donavit et tradidit Et Deotrico filio Gotideonis hanc potestatem in presentia predictis episcopi dedit vestituram utrorumque locorum agendi Et ipse Deotricus primum testis est huius traditionis per aures tractus et Engilmar Otachar Hitto Paterih Salaman Vuolafrid Actum ad Pataviam civitatem in dei nomine Amen****** 