Die Traditionen des Klosters Schäftlarn (Ed. Weissthanner) Nr. 20*!806 03 29*!Peipinpach (Kl. Schäftlarn)******urn:cts:formulae:schaeftlarn.weissthanner0020.lat001******gte: ; lte: ; when: 0806-03-29******Istam traditionem fecit Herrich de Ichingen Ad sanctum ac sacrum monasterium sancti ac beatissimi Dionisii episcopi quod est constructum super fluvium qui dicitur Isura in loco nuncupante Peipinpach ego Herrich simulque filius meus Waltker tradidimus omnia quae habuimus in loco nuncupante Ichingen parentibus enim nostris pari devotione consentientibus nullisque contradicentibus ullomodo Inprimis tradidimus nos ipsos in servos ac deinceps nostram heredidatem vel omnia quae in proprio habuimus in agris et in pratis in aquis et in campis atque in pascuis cultum vel incultum et ipsam silvam quae ad nos pertinet de fonte Liuthades usque ad montem Othrami sic firmiter atque stabiliter tradidimus sancto Dionisio ut nullus de heredibus nostris contra hanc donationem quam plenissima voluntate scribere postulavimus nullam irritationem de ea loqui presumat Sed si hoc fecerit iram dei omnipotentis super se provocet et partem habeat cum Iuda traditore et ab omni gaudio in regno dei alienus existat atque firma sit in perpetuum ipsa traditio Actum est in loco qui dicitur Peipinpach mense Martio IIII kalendas Aprilis anno VI imperii domni nostri Karoli indictione VII Isti sunt testes veri Scrôt Meginhart Lantpreht Hiltrich Cundhart Enno Uuldrich Starcholf Irminheri Gotapert Othram Rihpert Hahmunt Perhtolt Erchnolf Rǒdlant Fridhere | Gotadeo Ihho abbas Petto episcopus****** 