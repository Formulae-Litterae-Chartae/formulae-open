Urkundenbuch der Abtei Sanct Gallen (Ed. Wartmann) Nr. 24*!759 03 01*!Kloster St. Gallen******urn:cts:formulae:stgallen.wartmann0024.lat001******gte: ; lte: ; when: 0759-03-01******Unicuique perpetrandum est quod evangelica doctrina nobis cottidie docet ut unusquisque propriis viribus aeterna praemia consequere studeat Sic et ego in Dei nomine Hetti tales mihi decrevit voluntas ut facultaticulas meas pro remedio animae meae dare debirem quod ita et feci Trado itaque ad monasterium sancti Giliani quidquid in pago Durgaui in loco qui vocatur Heidolviswilare visus sum hodierna die habire terris edificiis mancipiis pradis pascuis silvis viis ingressus egressus aquis molendinis pomiferis aquarumque decursibus mobilibus atque inmobilibus in dominationem ipsius monasterii rectoris videlicet Audomaro a die presente trado atque transfundo in eam vero rationem ut per precariam de vobis hoc recipiam et annis singulis persolvam censum inde id est cervisa siclas XXX panes XL frisginga trimissa valente unius hominis anni vertente operas tres similiter filius meus Hacco si me supervixerit agat tempus vitae suae Si vero ego aut filius meus de ipso censo neglegentes tres annos fuerimus aeclesiae sancti Giliani confessoris sine ulla contradictione hoc quod dedimus recibiatis Siquis vero si ego ipse aut ullus hedis meus vel proheredis hanc traditionem inrumpere voluerit non perficiat quod inchoavit et pro hoc quod agere presumsit fisco regis multa componat auri libras III argenti pondera V coactus exsolvet sed haec traditio in aevum firma stabilisque permaneat cum stibulatione subnexa Actum monasterio sancti Giliani presentibus istis quorum hic signacula contenuntur Signum Hettino qui hanc cartulam fieri rogavit sig Hacconi teste sig Hassuni test sig Bettuni test sig Walahfrido test sig Haduprehto test sig Perefrido test sig Widiramno test sig Ratulfi test Ego enim Silvester anno VI regnante domno Pippino rege kal martias die iovis in ipso monasterio et sub Warino comite rogitus scripsi et subscripsi feliciter****** 