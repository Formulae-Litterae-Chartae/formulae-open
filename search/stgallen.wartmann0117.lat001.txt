Urkundenbuch der Abtei Sanct Gallen (Ed. Wartmann) Nr. 117*!788 05 04*!Legau******urn:cts:formulae:stgallen.wartmann0117.lat001******gte: ; lte: ; when: 0788-05-04******Perpetrandum est unicuique ut auribus audiat et opere adimpleat quod ipse Dominus ore suo locutus est dicens Date et dabitur vobis et iterum Date helimosinam et omnia munda sunt vobis De tanta igitur miseratione et piaetate Domini reminiscens ego Ratpot quasi indignus presbiter fragilitatem humane conditionis subitanea transpositione ventura decrevit mihi voluntas ut res meas ad aliqua loca venaerabilia sanctorum condenare deberem quod et ita feci Trado itaque ad monasterium sancti Galloni confessoris qui est constructus in pago Durgaugense et in situ Arbunense ubi venerabilis Werdo abbas praeesse videtur quidquid in hac die praesente in Nibulgauia visus sum habere excepto terra ecclesiastica et aliquantos iuchos ubi vicinos et missos ipsius monasterii supra duxi reliqua vero sicut supra dixi omnia ex integro ad ipsum trado monasterium perpetualiter possidendum id est edificiis terris domibus campis pratis silvis viis aquis aquarumque decursibus mobilibus atque inmobilibus cultis et incultis et mancipia his nominibus Fruahanolf Zilla Lantheri Willibold Lanthilt Tetta Totocha Emhilt Cozhilt haec onmia que supra memoravimus ad supradictum trado monasterium et similiter unum villare quod meis propriis adquesi manibus aut quidquid ibidem deinceps elaborare potuero in ea vero ratione ut tempus vite meae ipsas res ad me recipiam et exinde annis singulis censam solvam hoc est unum iuchum arare et collegere et intus ducere et trimisse valante in qualecumque pretio Post meum quoque quando Deus de hac luce voluerit discessum ipsas res ad supra memoratum monasterium revertantur Si quis vero quod fieri non credo si ego ipse quod absit aut aliquis heredum meorum vel quislibet ulla opposita persona qui contra hanc cartam traditionis venire aut eam violare conatus fuerit sotiante fisco multa componat et ad ipsum monasterium duplam reppetitionem restituat inteream cartula ista firma et stabilis omni tempore debeat permanere cum stibulatione subnexa Actum in ipsa ecclesia Nibulgauia coram testibus praesentibus quorum hic signacula continentur Signum Ratpot auctor qui hanc cartam fieri rogavit sig Liutpot sig Takebreht sig Rihfred sig Hiltipold sig Kiselbold sig Ratpold sig Erchanbold sig Auwo sig Kaganhart presbiter sig Frumolt presbiter sig Heribrant sig Willihelm Ego itaque Mauwo licet indignus diaconus scripsi et subscripsi anno XX regnante gloriosissimo domno nostro Carolo rege Franchorum Notavi die dominico IIII non mad sub Stainhardo comite feliciter****** 