Urkundenbuch der Abtei Sanct Gallen (Ed. Wartmann) Nr. 130*!791 11 15*!Schörzingen******urn:cts:formulae:stgallen.wartmann0130.lat001******gte: ; lte: ; when: 0791-11-15******In Dei nomine Perpetrandum est unicuique quod evangelica vox admonet dicens Date et dabitur vobis Igitur ego Rihpertus et coniux mea Kebasinda tractantes pro Dei timore vel remedium anime nostrae vel pro aeterne retributione ut aliquid de conquesito nostro ad loca sanctorum dare deberemus quod ita et fecimus Propterea donamus atque transfundimus pratum unum ad carradas XII in pago qui dicitur Purihdinga in villa Dirboheim et in alia villa qui dicitur Speichingas de terraturio nostro solum unum et iurnales XII et mancipia III his nominibus Reginfrid Uro Winburc ad monasterium sancti Gallonis qui constructus est in pago Turgaugense et in fine Arboninse in ea vero ratione ut inde annis singulis censum solvamus Et si unus e nobis alterum supervixerit tempus vite suae ipsas res possedendo censum solvere liceat Et si mihi Deus de supra nominata coniuge filium dederit et ipsas res ad se recipere voluerit similiter subter denominatum censum solvat id est X modios de annona et in unaquaque aratura iurnale unum arare et cum semine nostro siminare Si quid vero quod fieri non credo si ego quod absit aut ullus de heredibus meis vel proeredibus aut ulla opposita persona qui contra hanc cartam traditionis quam ego spontanea voluntate fieri rogavi veniri aut eam infrangere voluerit non solum quod ei non licet sed damnum incurrat id est tantum et alium tantum quantum carta ista continet de rebus suis ad ipsum monasterium restituat et sociante fisco multa conponat id est auri untias unam et argenti libram unam coactus exsolvat et quod reppetit nihil evindicare valeat sed cartula haec presens omni tempore firma et stabilis permaneat cum stibulatione subnixa Actum in villa Scarcingas puplice presentibus quorum hic signacula continentur Signum † Rihperto auctore qui hanc cartam fieri rogavit sig † Sigurihi sig † Ebruini sig † Erlofridi sig † Muatini sig † Wolfpreht sig † Reginharti sig † Ruadprehti Ego itaque Wolwolt presbiter anno XXIIII Caruli regis die martis XVII kal decemb scripsi et subscripsi****** 