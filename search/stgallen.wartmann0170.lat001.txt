Urkundenbuch der Abtei Sanct Gallen (Ed. Wartmann) Nr. 170*!802 10 22*!Deislingen******urn:cts:formulae:stgallen.wartmann0170.lat001******gte: ; lte: ; when: 0802-10-22******Sagrosancte ecclesie, qui est constructa in honore sancti Galli, ubi vir venerabilis in Dei nomine Agino episcopus sive Werdone abbas preesse videtur. Ego itaque in Dei nomine Pertoldus comis et mater sua nomine Raginsinda trado et donamus pro animabus nostris et requiem genitori patri meo, donamus vobis a die presente in pago nuncupanti Bertoltipara et in villa denominata Asolvingas, hoc est casa dominicata, casticiis, campis, pratis, pascuis, aedificiis, aquis aquarumve decursibus, quicquid in ipsa marca vel in ipsa villa nobis abtingit, totum et ad integrum, silvis, mancipiis, pumiferis, pecuniis, quicquid dici aut nominari potest. Et in alio loco donamus vobis in villa denominata Munolvingas quicquid mater mea ibi habuit, similiter tradedit. Postea mea fuit peticio et nostra vel fratrorum voluntas, ut ipsam rem valeas excolere vel usare et nihil exinde minuare non debeas, nisi quicquid ibidem addere aut inmeliorare vel atrahere potueris; post quoque tuum discessum sive matri tuae nomen Raginsind ipsas res inmelioratas cum omni superposito pro animas nostras atque atitomento ad ipso loco sancti Galloni in pago Arbonensi omnimodis revertatur. Et in censum annis singulis ipsam rem habeat Bertoldus comis et mater sua, ad festivitatem sancti Martini cum solidos VIII in unum censum habeat ipsam rem. Et precamur vobis in Dei amore, post nostrum obitum ut nullus secularius homo non habiat in beneficio, nisi ipsa res debet servire pro animas nostras, ubi nos cessimus ad soli Deo ad habendum, tenendi, dominandi vel quicquid exinde vos successoresque vestri facere volueritis liberam in omnibus atque firmissimam habeatis potestatem faciendi, in Dei nomine perfruamini arbitrium. Si quis vero, minime non credo, si ego ipse aut aliquis de heredibus vel proheredibus meis vel quicumque contra hanc tradicionem venire aut eam infrangere voluerit, inprimis iram et penas infirmi experire pertimiscat et insuper sociante fisco auri libra I, argenti pondus V partibus multa conponat et quod repetit nihil valeat evindicare, et hec donacio a me facta firma permaneat stibulatione subnexa. Actum in villa denominata Tusilinga, in publico carta fuit facta. Signum Bertolti comitis et mater sua nomine Raginsind, qui hanc tradicionem istam fieri et adfirmare rogaverunt. sig. Hacco. sig. Hubbertus. sig. Rihhart. sig. Zazil. sig. Theodolt. sig. Heimo. † Ratbret. Hagustolt. † Theotpert. Otpert. † Fridurat. Adalger. † Perahtrih. Notavi die XI kal. nov., die sabbato, anno XXIIII regnante domno nostro Carlo rege Franchorum ac patricio Romanorum et Alamannorum, et sub Rothario comite.****** 