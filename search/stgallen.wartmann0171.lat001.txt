Urkundenbuch der Abtei Sanct Gallen (Ed. Wartmann) Nr. 171*!802 11 12*!Pappenheim******urn:cts:formulae:stgallen.wartmann0171.lat001******gte: ; lte: ; when: 0802-11-12******Dum fragilitas humani generis pertimescit ultimum vitae temporis subitanea transpositione Ventura oportet ut non inveniat unumquemque inparatum ne sine aliquo boni operis respectu migret de saeculo nisi dum in sua potestate consistit preparet sibi viam salutis per quam ad aeternam salutem valeat pervenire Igitur ego Reginsind tractans pro Dei timore vel remedio animae meae et animae filii mei Perahtoldi vel pro aeterna retributione talis mihi decrevit voluntas ut omnes res meas ad aliqua venerabilia loca sanctorum donare deberem quod ita et feci Dono trado atque transfundo ad monasterium sancti Galli qui est constructus in pago Durgaugense et in sito Arbunense in villis qui dicuntur Pappinheim et in alio Pappinheim et in Theotfurt et in Scammaha in pago qui dicitur Svalafeld omnia quicquid mihi pater meus Germunt legitime et secundum sacrificium Francorum dereliquid in hereditatem vel in hac die presente visa sum habere ibidem perpetualiter ad possidendum id est casis domibus aedificiis mancipiis pratis pascuis silvis viis ingressus et egressus ortiferis pomiferis aquis aquarumve decursibus mobilibus atque inmobilibus cultis et incultis omnia ex integro in his supradictis locis de meo iure trado in dominationem sancti Gallonis vel rectoribus eius Aginoni episcopo et Werdone abbate ibidem manentibus habeant teneant atque possideant vel quicquid exinde facere voluerint in omnibus liberam ac firmissimam habeant potestatem faciendi absque ullius contradictione aut minuatione Si quis vero quod fieri non credo si ego ipsa Reginsind quod absit aut ullus de heredibus meis aut proheredibus meis aut ulla opposita persona qui contra hanc cartulam traditionis quam ego spontanea voluntate fieri rogavi venire aut eam infrangere voluerit non solum quod ei non licet sed damnum incurrat id est tantum et aliud tantum quantum cartula ista continet de rebus suis ad ipsum monasterium restituat et sociante fisco multa componat id est auri uncias II et argenti pondera V coactus exsolvat et quod reppetit nihil evindicare valeat sed hec presens cartula ista omni tempore firma et stabilis permaneat cum stipulatione subnexa Actum in villa que dicitur Papinheim publice presentibus quorum hic signacula continentur Signum David consentiente sig Thrudmunt consentiente sig Horscmuat sig Kerunc sig Purucwart sig Vurumheri sig Folhcheri sig Altarih sig Wenirih sig Perahtfrid sig Reginbreht Regnante domno nostro Karolo imperatore anno II et rege anno XXXV Ego Wano presbiter rogitus scripsi et subscripsi Notavi die sabbato pridie id novemb sub Erloino comite****** 