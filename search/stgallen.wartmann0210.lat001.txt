Urkundenbuch der Abtei Sanct Gallen (Ed. Wartmann) Nr. 210*!812 08 19*!Hofs******urn:cts:formulae:stgallen.wartmann0210.lat001******gte: ; lte: ; when: 0812-08-19******Evangelicam vocem unicuique intimo affectu pensandum est clamantem Date et dabitur vobis et item Date elymosinam et omnia munda sunt vobis Ego itaque Albowinus hoc perpendens ut aliquid de multis miserationum Dei ante tribunal aeterni iudicis invenire merear quicquid mihi in hereditatem in pago quod dicitur Nibulgauia contingit ad monasterium sancti Gallonis confessoris ubi venerabilis abbas Werdo ibidem Deo degentibus praeesse videtur trado atque transfundo hoc est mancipia V his nominibus Kerbertus Horscolfus Ademna Werdhilt Hellbertus cum domibus edificiis pratis pascuis silvis aquis aquarumque decursibus mobilibus atque inmobilibus seu quicquid dici aut nominari potest omnia haec potestativa manu dono donatumque in perpetuum esse volo in eam videlicet rationem ut cum censo diebus vitae meae proserviam hoc est decem modus de grano aut in alia pecunia ipsis valente et post meum obitum liberi mei cum ipso censu proserviant Et in hoc illa praefata mancipia trado ut uxorem meam si fieri valeatis cum liberis redemi faciatis ut vobis cum omni benivolentia servire possint Nullusque hanc cartam violare praesumere audeat sed firma deinceps permaneat Signum Albuwini qui hanc cartam fieri et firmare rogavit sig Deotolt Eburachart Altman Cundbold Wanger Scrutolf Fastheri Truago Raffolt Gisalbold Tiso Otririh Wolfdrigi Nandger Actum in villa quae dicitur uf Hova praesentibus his quorum hic signacula praescribuntur Ego itaque Ratpot rogatus scripsi et subscripsi Notavi diem iovis XIIII kal septembres regnante domno Karolo imperatore anno XLII sub Waningo comite feliciter****** 