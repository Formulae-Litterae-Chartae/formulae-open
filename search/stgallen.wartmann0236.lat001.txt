Urkundenbuch der Abtei Sanct Gallen (Ed. Wartmann) Nr. 236*!818 06 01*!Thuningen******urn:cts:formulae:stgallen.wartmann0236.lat001******gte: ; lte: ; when: 0818-06-01******Ego igitur in Dei nomine Cundfred pro animae meae remedio et patri meo Sigifridi trado ad monasterium sancti Galli quicquid in hac presente die visus sum iure hereditatis possidere in villa quae dicitur Teiningas cum pascuis silvis viis aquis aquarumque decursibus mobilibus vel inmobilibus vel quicquid dici aut nominari potest omnia ex integro ad prefatum trado monasterium ea videlicet ratione ut annis singulis inde censum persolvam id est XX modios de annona et I friskinga saiga valente et III iurnales arare et II pullos donare Et si redemere voluerim cum I solido redimam similiter et legitimus meus heres qui de meis generatur lumbis faciat id est prefatam rem ad se recipiat et cum eodem censu proserviat et si redemere voluerit cum I solido redimat Post amborum namque obitum ad predictum revertatur monasterium perpetualiter possidendum Si quis vero quod fieri non credo si ego ipse quod absit aut opposita persona qui contra hanc traditionem venire voluerit ad fiscum multa conponat id est auri untias II argenti pondera III et quod incoavit non obteneat sed presens traditio omni tempore firma et stabilis permaneat cum stipulatione subnexa Actum in ipsa villa quae dicitur Teininga publice presentibus quorum hic signacula continentur Signum ipsius Cundfridi † Pantonis † Puonis sig Helzolti sig Piccho Sigiman Weliman Vulvini Hetti Hadalpoto Hedino Ego itaque Wolfcoz indignus levita rogatus scripsi et subscripsi Notavi die mercoris kal sept regnante domno nostro Hludowico imperatore anno V et sub Tisone comite****** 