Urkundenbuch der Abtei Sanct Gallen (Ed. Wartmann) Nr. 273*!822 02 19*!******urn:cts:formulae:stgallen.wartmann0273.lat001******gte: ; lte: ; when: 0822-02-19******Ego Berahtlinda in Dei nomine una cum manu advocatis meae scilicet Pruningi trado ad monasterium sancti Galli pro animae meae remedio vel pro aeterna retributione quicquid iure proprietatis visa sum possidere in villa nuncupante Wirinchova omnia ex integro ut praedixi ad prefatum monasterium ea scilicet ratione ut ad me recipiam et annis singulis inde censum persolvam id est IIII denarios aut III maldras de annona et I vomerem Similiter et filius meus Theotoltus faciat id est res easdem ad se recipiat et cum eodem censu singulis annis proserviat et eius similiter posteritas legitime nata faciat Si quis vero quod fieri non credo aut ego ipsa aut ullus de heredibus meis ulla opposita persona hanc traditionem infrangere voluerit sotiante fisco multa conponat id est auri untias III et argenti pondera V coactus persolvat et nihilominus presens traditio omni tempore firma et stabilis permaneat in stipulatione subnexa Actum in loco qui dicitur Pussinwanc publice presentibus quorum hic signacula continentur Signum ipsius Berahtlinde qui hanc cartulam fecit una cum manu advocati sui Pruningi ac filio eius scilicet Theotolti sig Amalrici sig Roadperti sig Hiltini sig Liutperti sig Hvolonis sig Puatonis sig Muningi sig Puasonis sig Wolfridi sig Camanolti sig Wolfperti sig Ugiperti sig Rihgeri sig Sicgeri sig Wolfpotonis sig Pabonis sig Arolfi sig Gerberti Ego itaque Wolfcoz ad vicem Theotingi rogatus scripsi et subscripsi Notavi die mercoris XI kal mar regnante domno nostro Hludowico imperatore anno octavo et sub Rihwino comite****** 