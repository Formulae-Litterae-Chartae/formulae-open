Urkundenbuch der Abtei Sanct Gallen (Ed. Wartmann) Nr. 287*!824 12 11*!Kloster St. Gallen******urn:cts:formulae:stgallen.wartmann0287.lat001******gte: ; lte: ; when: 0824-12-11******Ego in Dei nomine Scoppo trado ad monasterium sancti Galli pro animae meae remedio quicquid in Loubmeissa in quacumque re possidere videor, ut perennis temporibus ad iam dictum coenobium maneat delegatum; ea ratione, ut easdem res ad me recipiam et annis singulis IIII denarios in censum persolvam. Similiter tota cognatio agat mea, si libera permaneat. Si in servitutem redacta fuerit, ad ipsum coenobium praefatae res redeant perpetim possidendae. Nullus autem hanc traditionis cartulam temerario ausu inrumpere valeat; sed omni tempore firma et stabilis permaneat stipulatione subnexa. Actum in ipso monasterio, presentibus quorum hic signa continentur. Signum Scopponis, qui hanc cartam fieri rogavit. sig. Luto. Waltfrid. Willihelm. Thiothart. Craloh. Thiotpold. Germunt. Ego itaque Cozpreht inmerens subdyaconus anno XI Hludowici imperatoris, III id. decembris, die dominico, et sub Erchanbaldo comite rogatus scripsi et subscripsi. ΦHΛIKITHP.****** 