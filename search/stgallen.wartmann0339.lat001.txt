Urkundenbuch der Abtei Sanct Gallen (Ed. Wartmann) Nr. 339*!831 09 17*!Kloster St. Gallen******urn:cts:formulae:stgallen.wartmann0339.lat001******gte: ; lte: ; when: 0831-09-17******In Dei nomine. Ego Eburni et frater meus Eburhart tradimus ad coenobium sancti Galli pro animarum nostrarum remedio aeternaque retributione quicquid in villa Moriniswilare vel in eadem marca visi sumus habere, id est campis, silvis, aquis aquarumque decursibus, quicquid dici aut nominari potest; sub ea ratione, ut ipsas res ad nos recipiamus censumque annis singulis inde persolvamus, id est medium solidum in argento aut in alio pretio. Et post nostrorum amborum discessum predicti fratris mei Eburharti legitime procreati filii cum sua posteritate cum eodem censu proserviant. Et si ipsi legitima posteritas defuerit, post obitum nostrum prefate res ad ipsum monasterium redeant perpetim possidendae. Si quis vero istam cartulam inrumpere voluerit, conatus sui privetur affectu et in aerarium regis auri uncias tres et argenti pondera quinque coactus persolvat, et nihilhominus haec cartula stabilis permaneat stipulatione subnexa. Actum in ipso monasterio publice, presentibus istis: Signa auctorum Eburwini et Eburharti, qui hanc traditionem fieri voluerunt. sig. Meginberti. † Hilti. † Tagabert. † Adalbert. † Keppo. † Kaganhart. † Puazo. † Wolfger. † Waldbert. † Wolvolt. † Maganolt. † Fridubert. Ego itaque Rihpert rogatus scripsi et subscripsi. Notavi diem dominicum, XV kal. obtobris, XVIIII anno Ludowici imperatoris, sub Erchanbaldo comite.****** 