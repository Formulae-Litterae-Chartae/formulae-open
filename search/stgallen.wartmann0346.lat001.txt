Urkundenbuch der Abtei Sanct Gallen (Ed. Wartmann) Nr. 346*!834 05 06*!Rieth******urn:cts:formulae:stgallen.wartmann0346.lat001******gte: ; lte: ; when: 0834-05-06******Ego in Dei nomine Mori filiique mei Meginfrid et Mori tradimus ad coenobium sancti Galli pro remedio animarum nostrarum quicquid adquisitionis vel proprietatis in Buosinwilare visi sumus habere tam domibus et edificiis campis pratis pascuis silvis viis aquis aquarumque decursibus mobilibus et inmobilibus quicquid dici aut nominari potest omnia ex integro volumus esse tradita ad prefatum coenobium ea videlicet ratione ut nos et omnis in posterum procreatio nostra a nobis legitime procreata censum inde persolvat annis singulis id est III maldros de grano vel X siclas de cervisa et easdem res possideat Si autem Mori filius meus in libertate permanserit legitimosque heredes procreaverit tunc liceat eis partes suas cum predicto censu proservire sin autem non permanserit in libertate legitimosque heredes ex se non procreaverit tunc liceat Meginfrido fratri suo partes eius ad se recipere et cum predicto censu proservire Et si isdem Mori ante Meginfridum obierit tunc etiam licitum sit eidem Meginfrido cunctas res predictas ad se recipere et cum eodem censu proservire si autem ab illis legitimi heredes defecerint tunc cum omni integritate ad rectores monasterii res predictae revertantur in evum possidendae Si quis contra hanc cartam venire conaverit multa fisco regis conponat id est auri untias III et argenti pondera V coactus persolvat et haec carta nihilominus firma permaneat stipulatione subnixa Actum in Riete publice presentibus istis quorum hic signacula continentur Signum Mori filiorumque eius Meginfridi et Morini qui hanc traditionem fieri rogaverunt † Ruadpert † Rihnand † Hartpert † Hadapert † Werdo † Eccho † Lentini † Immo † Hiltipold † Muninc † Hacco † iuncram † Haicho Ego itaque Alphart ad vicem Lallingi rogatus scripsi et subscripsi Notavi diem mercurii prid non mai anno I Hludowici regis Alamannorum sub Geroldo comite****** 