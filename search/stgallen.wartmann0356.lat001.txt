Urkundenbuch der Abtei Sanct Gallen (Ed. Wartmann) Nr. 356*!836 03 28*!Utwil******urn:cts:formulae:stgallen.wartmann0356.lat001******gte: ; lte: ; when: 0836-03-28******Ego in Dei nomine Ratfrid trado ad coenobium sancti Galli pro remedio animae meae quicquid in villa Cheziwilare nuncupata proprietatis visus sum habere vel in eadem marcha, id est campis, pratis, pascuis, silvis, viis, aquis aquarumque decursibus, omnia ex integro volo esse tradita ad predictum locum; sub ea ratione, ut easdem res ad me recipiam annisque singulis censum inde persolvam tempus vitae meae, id est II modios de grano vel precium eorum quod possim. Similiterque faciat cuncta procreatio mea a me legitime procreata et easdem res habeat. Redimendi autem licentiam nec ego nec aliquis heredum meorum habeat. Et si evenerit, ut ex me legitimus heres deficiat, tunc cum omni integritate predictae res redeant ad monasterium possidendae. Si quis autem hanc traditionem irrumpere voluerit, multa componat, id est auri uncias tres et argenti pondera V coactus persolvat, et hoc traditio nihilominus firma permaneat stipulatione subacta. Actum in villa Uttenwilare, presentibus istis quorum hic signa continentur. Signum Ratfridi auctoris huius traditionis. sig. Sigker. † sig. Puoto. † Richnand. † Herimunt. † Otachar. † Alterich. † Alfrid. † Uoto. † Thingolf. † Puoso. † Immo. Ego itaque Tethart scripsi et subscripsi. Notavi diem martis, IIII kal. aprilis, anno III Hludowici regis in Almannia, sub Adalberto comite.****** 