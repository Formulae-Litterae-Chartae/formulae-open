Urkundenbuch der Abtei Sanct Gallen (Ed. Wartmann) Nr. 357*!837, (829) 01 22*!Frankfurt******urn:cts:formulae:stgallen.wartmann0357.lat001******gte: ; lte: ; when: 0837-01-22gte: ; lte: ; when: 0829-01-22******† In nomine domini Dei et salvatoris nostri iesu Christi Hludowicus divina repropiciante clementia imperator augustus Si petitionibus fidelium nostrorum devotae mentis studio serenitati nostrae famulantium dignitatis nostrae aurem accomodamus eorumque deprecationes ad effectum perducimus imperialibus consuetudinibus opera applicamus ac per hoc premia nos aeternae beatitudinis facilius adepturos nullatenus ambigimus Idcirco notum sit universorum sanctae Dei ecclesiae fidelium atque nostrorum presentium sive futurorum magnitudini quoniam libuit magnificentiae nostrae quendam fidelem nostrum nomine Odilbertum de quibusdam rebus nostrae proprietatis honorare atque in eius iuris dominationem munificentiae nostrae gratia conferre itaque clementi largitione eius servicii digna recompensatione concedimus eidem Odilberto ad proprium in pago Durichouia in villa Huncinchova super fluvium Murgha mansum dominicum cum casis aliisque aedificiis cum viridiario et cum aliis exterius inde pertinentibus sex mansis et medio et cum mancipiis tam ibi commanentibus quam ei appendentibus cum pratis silvis terris pascuis aquis aquarumque decursibus exitibus et regressibus has denique res quas in iure proprietatis in prenominato loco hactenus habuimus supra taxato Meli nostro Odilberto cum omni integritatis soliditate per hanc auctoritatem nostram ad proprium concedimus et de nostra dominatione in eius potestatem celebri largitione transfundimus eo videlicet modo ut quicquid exinde pro sua utilitate facere decreverit ab hodierna die liberam in omnibus habeat faciendi potestatem Et ut hoc nostrae auctoritatis scriptum omni tempore firmum et stabile valeat perdurare manu reverentiae nostrae illud subscripsimus et ex anulo nostro sigillari fecimus Signum M Hludowici gloriosissimi imperatoris † Bartholomeus notarius ad vicem Hugonis recognovi et subscripsi Data X kal februarii indictione VII anno XXIII Christo propitio imperii Hludowici Caesaris augusti Actum Franconifurd in Dei nomine feliciter Amen****** 