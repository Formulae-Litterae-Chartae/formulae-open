Urkundenbuch der Abtei Sanct Gallen (Ed. Wartmann) Nr. 374*!838 08 08*!Kloster St. Gallen******urn:cts:formulae:stgallen.wartmann0374.lat001******gte: ; lte: ; when: 0838-08-08******Ego in Dei nomine Rihwinus filius quondam Rihwini comitis. Talis mihi decrevit voluntas, ut aliquid de rebus meis, quas mihi prefatus genitor meus in hereditatem reliquid, pro refrigerio et requie animae suae matrisque meae ad aliqua loca venerabilia condonarem. Trado namque ad monasterium sancti Galli, ubi Bernwigus abba preesse videtur, pro remedio animae meae patrisque mei Rihwini et matris maeae Chunigundae quicquid proprietatis in Leontiivilla et in eadem marcha cum omnibus ad eadem pertinentibus visus sum habere, similiter et quicquid in Wolfrideswilare conprehensum habere dinoscor, cum omnibus ad haec loca servientibus, id est domibus, aedificiis, mancipiis his nominibus in eisdem domibus habitantibus: Isanboldum cum uxore sua Rihpric et infantibus eorum, Pettonem et Hildigundam uxorem illius et infantibus eorum, Otini et uxor illius Liutrat, campis, pratis, pascuis, marchis, silvis, viis, aquis aquarumque decursibus, mobilibus et inmobilibus, cultis et incultis, quicquid dici aut nominari potest, nihil dimittens, sed omnia ad iam dicta loca pertinentia seu servientia volo esse tradita ad sepe dictum locum, ut ab hac presenti die rectores eiusdem monasterii habeant, teneant atque possideant et quicquid exinde facere voluerint liberam ac firmissimam habeant potestatem, non tamen alicui homini in beneficium concedendum. Adalgisum cum uxore sua et filiis suis extra hanc volo esse traditionem. Nullusque hanc traditionem nec ego nec coheredes vel heredes mei inrumpere valeant, sed firma et stabilis permaneat stipulatione subnixa. Actum in eodem monasterio, presentibus istis: Signum Rihwini auctoris, qui hanc traditionem legaliter perfecit. sig. Adalho. Puato. Theitheri. Erchanbold. Liuto. Ratpreht. Heitti. item Erchanbold. Engilbert. Theoto. Ernust. Hartpold. Cozzolt. Kaganhart. Ego itaque Theothart rogatus scripsi et subscripsi. Notavi diem iovis, VI id. aug., anno XXVI Hludowici imperatoris, sub Geroldo comite.****** 