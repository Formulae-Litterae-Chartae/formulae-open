Urkundenbuch der Abtei Sanct Gallen (Ed. Wartmann) Nr. 379*!839, (830) 10 11 (09)*!Buwil******urn:cts:formulae:stgallen.wartmann0379.lat001******gte: ; lte: ; when: 0839-10-11gte: ; lte: ; when: 0830-10-11gte: ; lte: ; when: 0839-10-09gte: ; lte: ; when: 0830-10-09******In Dei nomine Ego Kisa quedam femina trado ad monasterium sancti Galli pro anime maeae remedio necnon et patris mei et matris meae quicquid in Cozesouva habeo vel in Sneisanwang nuncupatum conquisitionis ad patruum meum habeo ea videlicet conditione ut si ab hac infirmitate convaluero tunc easdem res ad me recipiam annisque singulis IIII denarios in censum solvam Quod si redimere voluero cum X solidis redimam Similiter et heres meus faciat ex me genitus Si autem ex hac infirmitate obiero tunc Rihchart et Onhilt et Thiotpreht quicumque ex eis diutissime supervixerit easdem res habeat et censum inde annis singulis solvat hoc est XX panes friskingam I IIII denarios valentem de cervisa XX siclas Post illorum discessum prefatae res ad monasterium redeant perpetualiter possidendae hoc est mancipiis domibus ceteris aedificiis cultis et incultis viis aquis aquarumque decursibus quicquid dici aut nominari potest sicut suprascriptum est in evum permaneant Si quid vero quod fieri non credo quispiam contra hanc traditionis cartulam venire temptaverit sicut in lege Alamannorum continetur in erarium regis coactus persolvat necnon et haec traditionis cartula firma permaneat stipulatione subnexa † Signum iuncram † Adalo † Huatto † Ratbreht † Liutfrid † Amalbreht Reginbreht Kaminolf Liutbreht Trudbreht Adalhelm Wolfram Paldrihc VII id octob actum in Buabbinwillare die dominico Ego Werimbreht subdiaconus rogitus scripsi et subscripsi sub Keroldo comite anno XXVII Huluduwici imperatoris****** 