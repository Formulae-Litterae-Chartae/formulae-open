Urkundenbuch der Abtei Sanct Gallen (Ed. Wartmann) Nr. 407*!849 09 26*!(Ober- oder Unter-)Rindal******urn:cts:formulae:stgallen.wartmann0407.lat001******gte: ; lte: ; when: 0849-09-26******Unicuique patrandum est propter amorem Dei ut in quantum possit de propriis rebus animam suam redimat Quapropter mihi Liutwino placuit in animo meo ut aliquid de re mea simul cum manu advocato meo Alphario ad cenobium sancti Galli condonare deberem ubi Crimaldus abba gregi Dei preesse videtur Et hoc est quod trado in pago Tuurgaugense in villa quae dicitur Seeheim quicquid ibi habere visus sum id est tam terris quam domibus edificiis pratis pascuis silvis aquis aquarumque decursibus cultis et incultis omnia et in omnibus et unam hobam in Stetifurtiu in ea videlicet racione trado ut illud ad me recipiam et diebus vitae meae habeam Et quandocumque ego voluero sine ullius contradictione concedatur mihi potestas illud redimendi cum uno solido et sine redemptione huius rei concessam locam ibidem in monasterio cum vestra karitate atque fraternitate habeam Et si mihi Liutine nepus meus superstis fuerit suprascriptam rem diebus vitae suae habeat et annis singulis unam carradam de cervisa simul cum frisgingo sicut unus servus reddere debet ad suprascriptam locam persolvat Et si ipse ad monasterium ire voluerit et ad vestram se iungere voluerit congregationem tunc suprascriptas res simul cum ipso in vestram redeant potestatem Si quis vero quod fieri non gredo si ego ipse aut ulla opposita persona qui contra hanc traditionem venire temptaverit aut eam frangere voluerit sociante fisco multa conponat id est auri untias III et argenti pondera V coactus persolvat et quod inchoavit non optineat sed presens tradicio ista omni tempore firma et inconvulsa permaneat cum stipulacione subnexa Actum in loco qui dicitur Runtal in curte Liutwini presentibus quorum hic signacula continentur Signum Liutini et advocatus eius Alpheri qui hanc tradicionem fieri et firmare rogaverunt Othari Aarolf Strello Ysanpret Sigipret Wicheri Robpret Pereger Hetti Engilger Lanto Deotpret Wacheri Chunipret Fridocoz Liutcoz Adalcoz Rihart Ego itaque Meginpaldus diaconus rogatus scripsi et subscripsi Notavi diem et regnum VI kal octobr anno X regnante rege nostro Ludowigo sub Odalriho comite****** 