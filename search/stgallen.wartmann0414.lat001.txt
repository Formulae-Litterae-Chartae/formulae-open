Urkundenbuch der Abtei Sanct Gallen (Ed. Wartmann) Nr. 414*!851 04 13*!RÃ¶thenbach******urn:cts:formulae:stgallen.wartmann0414.lat001******gte: ; lte: ; when: 0851-04-13******Ego in Dei nomine Antwart humilis Christique devotus presbiter divinis, ut fateor, tactus ammonitionibus decrevero, ut conquestum, quem in loco nuncupante Rotinpah a beato genitore nostro nomine Perahtramno pro sua ineffabili largitate pretio, quo potui, conquisivi, pro remedio animae meae atque pro remedio animae beati genitoris nostri Perahtramni seu pro remedio animae Perahsindae matris meae sive pro remedio animarum fratrum meorum Otines et Perahtrammes seu pro animabus omnium antecessorum nostrorum, ut praefatam rem simul cum manu advocati mei Reginfridi ad monasterium sancti Galli manu potestativa traderem atque funditus condonarem, tibi nunc Grimaldus abba eidem gregi Dei praeesse dinoscitur. Et hoc situm est, quod trado, in pago Albunespara et in loco, qui dicitur Rotinpah, cum omnibus appenditiis, cultis et incultis, sive cum omni ambitu circumquaque consitu, seu quicquid ibidem dici aut nominari potest, cum omni integritate ad profatum monasterium sancti Galli trado atque transfundo, aedificiis, terris, sive quicquid in reliquum augmentare valebimus, ad praedictum monasterium condonamus et mancipia istis nominibus: Wolfgelt et Tetta uxor eius, Wolvini et uxor eius Willimuat cum filiis eius Frooni, Wanpuruch, Adalni, Chunipret, Reginpold, Liubarat, Willipric uxor eius cum filiis suis Sigipret, Selipret; haec omnia cum omni integritate ad praedictum trado monasterium; ea videlicet ratione, ut quamdiu vixero et mihi vita presens decreto Dei comitatur, res ipsas superius denominatas sub usu fructuario possideam et censum annis singulis exinde persolvam, id est solidum unum in quocumque potuero. Post obitum vero meum Ratini filius Friderici, si ad gradum vel honorem presbiteratus promotus fuerit et eius honoris arcem fungi ceperit, eandem rem superius denominatam temporibus vitae suae possideat et censum inde annis singulis solidos duos, in quo potuerit, ad praedictum monasterium prosolvat. Post eius vero discessum Perahtram filius Otwini praedictam traditionem atque rem temporibus vitae suae possideat et annis singulis solidos III exinde ad censum ad eundem monasterium persolvat, et omnis ita in reliquum procreatio eius usque in aevum possideat. Et si Perahtramno filio Otwini procreatio filiorum minime oborta fuerit et ita sine prole defunctus fuerit et eum pater eius Otini supervixerit, tunc item Otini genitor eiusdem Perahtramni filii sui eandem rem temporibus vite suae cum eodem censu possideat, id est solidos III. Post obitum vero Otwini, si ita contigerit, praefata traditio ad praedictum monasterium sine ullius contradictione perpetualiter possidendum revertatur. Si quis vero, quod futurum esse non credimus, si nos, quod absit, aut ullus heredum nostrorum sit, qui contra hanc cartam venire temptaverit, non evindicet, quod mala calliditate inchoavit, et insuper sit culpabilis ad predictum monasterium tantum, quantum in carta continetur, et nihilominus cartula haec omni tempore firma et stabilis perseveret cum stipulatione subnexa. Acta in loco, qui dicitur Rotinpah publice, presentibus quorum hic signacula continentur. Signum Antwardi presbiteri et Otwini, qui hanc cartam fieri decreverunt. sig. Reginfridi advocati sui. Lantbreth. Salcho. Cozzarihc. Rihchart. Fridabreth. Huc. Gebaroho. Emicho. Nandger. Svabilo. Miginolt. Natto. Anno X regnante domno Hludowico rege, sub comite Atone, I id. aperilis, feria II. Ego indignus Adalman ac vilissimus presbiter rogitus scripsi et subscripsi.****** 