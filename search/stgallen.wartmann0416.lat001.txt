Urkundenbuch der Abtei Sanct Gallen (Ed. Wartmann) Nr. 416*!851 06 24*!Kloster St. Gallen******urn:cts:formulae:stgallen.wartmann0416.lat001******gte: ; lte: ; when: 0851-06-24******Ego in Dei nomine Sigibold trado ad monasterium sancti Galli ubi Crimaldus abba gregi Dei preesse dinoscitur unam hobam pro remedio animae meae seu pro sustentatione praesentis vitae sitam in pago Perhtoltispara in loco Scurheim nuncupato sub ea ratione ut ego Sigibold congruum locum monachicae vitae inter ipsos fratres habeam ipsaque hoba cum omnibus appenditiis ad eam pertinentibus ex hodierno die in ius monasterii redeat id est cum mancipiis his nominibus Wolfhart Ruadmar Williger Kisildrud Engilgund aedificiis pratis silvis aquis aquarumque decursibus omnia vero suprascripta trado atque transfundo ut ab hodierno die et deinceps ad ius ipsius monasterii perpetim possideantur nullusque hanc traditionis cartulam inrumpere presumat sed omni tempore firmiter suum obtineat vigorem Actum in ipso monasterio publice praesentibus istis Meginrat Adalger Wartman Frumirih Erfger Cundolt Alpheri Ego itaque Albrih indignus subdiaconus rogatus scripsi et subscripsi Notavi diem mercurii VIII kal iul XI anno Hludowici regis sub Utone comite****** 