Urkundenbuch der Abtei Sanct Gallen (Ed. Wartmann) Nr. 422*!853 03 05*!******urn:cts:formulae:stgallen.wartmann0422.lat001******gte: ; lte: ; when: 0853-03-05******Multis sanctarum scripturarum exortationibus, que sacris paginulis insertae meis ex parte auribus insonuere, ego Cunzo prespiter inspirante Dei omnipotentis gratia conpunctus ad coenobium sancti Galli, ubi Gremaldus abbatis fungitur officio, quicquid in pago Nibalgaugiensi in loco, qui cognominatur Charbach, de utraque illius fluvioli parte concaptum legitimisque securarum adnotationibus habeo circumdatum, pro remedio anime meae manu potestativa contrado, ut a presenti die et deinceps omnes illius coenobii rectores potestativa dominatione integriter illud habeant, securiter exerceant atque hereditali iure possideant. Sed et adhuc si quid amplius in eo loco iusta conquisitione adquiro, pari ratione ad predictum coenobium volo ut sit deligatum. Quod si mea ipsa, quod absit, vel ulla opposita persona contra hanc traditionis cartulam se erexerit, multa conponat ad aerarium regis auri uncias tres, argenti pondera V coactus persolvat suamque inchoationem non perficiat, et hec cartula nihilominus firma et stabilis permaneat cum stipulatione subnixa. Actum in Ego itaque Yso humilis monachus rogatus scripsi et subscripsi. Notavi diem dominicum, III non. mar., anno XIIII regni Lodoici.****** 