Urkundenbuch der Abtei Sanct Gallen (Ed. Wartmann) Nr. 449*!859 06 16*!Ulm******urn:cts:formulae:stgallen.wartmann0449.lat001******gte: ; lte: ; when: 0859-06-16******â€  In nomine sanctae et individuae trinitatis Hludowicus divina favente gratia rex Notum sit igitur cunctis fidelibus nostris praesentibus scilicet et futuris qualiter quidam nobilis presbiter nomine Otulfus nostram depraecatus est clementiam quatinus propter compendium et commoditatem suam quasdam res nobiscum sibi commutare liceret Cui benivola mente assensum praebuimus et petitionem eius ad effectum usque perduximus Dedit namque memoratus presbiter Otulfus per manus advocati sui nomine Wichardi in pago Peretoldesbara in villa Phorra mansuetudini nostrae ad proprium iugera quinque et econtra recepit a nobis in eodem pago et in eadem villa iuxta ecclesiam ibi constructam tertiam partem unius curtis quam a quibusdam gilstrionibus nostris Gundwino scilicet et Liudone emerat insuper ut dictum est commutaverat Unde demum illo petente placuit celsitudini nostrae hoc praeceptum sibi iubere conscribi per quod hoc quod nobiscum commutavit et a iam dictis gilstrionibus emit iure perpetuo nos praedicto presbitero Otulfo confirmasse et de iure nostro in ius et dominationem eius sollemni more dedisse omnium fidelium nostrorum magnitudo cognoscat ita scilicet ut quicquid ab hodierno die et tempore inde facere voluerit liberam in omnibus Christo propitio habeat potestatem faciendi Et ut haec auctoritas commutationis per fatura tempora firmior habeatur et a fidelibus nostris melius conservetur veriusque credatur subter eam impressione anuli nostri sigillare iussimus Hadebertus subdiaconus ad vicem Grimoldi archicappellani recognovi et subscripsi Data XVI kal iul anno XXIIII regni Hludowici in orientali Frantia regnante indictione quarta Actum in villa Ulma in Dei nomine feliciter Amen****** 