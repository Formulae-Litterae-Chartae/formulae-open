Urkundenbuch der Abtei Sanct Gallen (Ed. Wartmann) Nr. 457*!847 06 20 – 857 06 20*!Leiblach******urn:cts:formulae:stgallen.wartmann0457.lat001******gte: 0847-06-20; lte: 0857-06-20; when: ******Inter duales igitur partes quicquid sanis aptisque consiliis diffinitur ob futura devitanda iurgia conscriptionis titulo necesse est ut confirmetur. Quapropter complacuit mihi Grimaldo abbati, Podalolto advocato nostro omnibusque fratribus coenobii sancti Galli consentientibus, uti concambii communi sensu cum Waldrammo perpetrati conscriptiones pari ratione depictae perpetrarentur. Dedit namque nobis idem Waldrammus duo mancipia, quorum nomina sunt Svablind et Cozrud, accepitque e contrario a nobis tria mancipia, quorum unum vocatur Adalsind, aliud Hiltisind, tertium Cuata; eo videlicet pacto, ut utraque pars eorumdem mancipiorum concambii ratione utrimque contraditorum liberam in omnibus habeat potestatem, nullamque ulterius ob illa molestiam pars parti audeat inferre. Actum in Liubilaha publice, praesentibus istis, quorum nomina hic scripta tenentur. Signum Grimaldi abbatis et advocati sui Podalolti. † Folcharati. Ruadinc. † Machelm. † Thiothere. † Chunibreht. † Selbo etc. Ego itaque Herimot indignus monachus scripsi et subscripsi. Notavi diem martis, anno XVIII regni Hludowici, sub Welfone comite.****** 