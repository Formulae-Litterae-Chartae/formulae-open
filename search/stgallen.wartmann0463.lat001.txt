Urkundenbuch der Abtei Sanct Gallen (Ed. Wartmann) Nr. 463*!858 05 14*!Iberg******urn:cts:formulae:stgallen.wartmann0463.lat001******gte: ; lte: ; when: 0858-05-14******Omne namque, quod inter partes diversas bonis moribus sanisque consiliis diffinitum fuerit, necesse est propter futura iurgia devitanda succedentibus temporibus vinculo confirmare conscriptionis. Convenit itaque Grimaldum abbatem eiusque advocatum Alpharium cum Willihelmo eiusque filiis Wintare et Sumare, Willehelmo, Wolfharto et Willihario, ut firmitates pari ratione conscriptas sui perpetrarent concambii, sicut et fecerunt. Dedit namque iam memoratus abba cum manu advocati sui Alpharii praefato viro Willihelmo eiusque praescriptis filiis in concambium in Keberateswilare marcha in loco, qui dicitur Keberateswilarili, CII iuchos de terra arabili et de silva CXL iuchos et quicquid ad eundem locum pertinebat, et accepit a praedicto Willihelmo suisque praescriptis filiis quicquid in Cozesouva et in eadem marcha praesenti die ex paterno iure visi fuerant habere, id est C et II iuchos de terra arabili necnon et legitimam casatam cum omnibus appenditiis, id est silvis, viis, alpibus, aquis aquarumque decursibus omnibusque eorum iuri subiectis, excepto quod inter Steinigunbrucco iacet et inter Keriniswilare necnon et pascuam et ligna cedenda; hoc tantum non dederunt, cetera omnia in supradicta marcha, quicquid visi fuerant habere, cum praefato abbate concambiaverunt; sub ea tamen conditione, ut quod a monasterio acceperant, nemini darent aut venderent neque cambiarent, nisi iterum ad monasterium; nam aliter ipsum concambium cum monachis perpetrare nequiverant. Quod si quis illorum seu posterum eorum transgressus esset, utraque parte careret, et quod dederat et quod a monasterio receperat, et in dominium monasterii suae res redigerentur. Actum in loco, qui dicitur Hiberc publice, praesentibus istis: Signum Grimaldi abbatis et advocati sui Alpharii, qui hoc concambium fecerunt. sig. Adalhelmi comitis. † Thanchrat. Uodalrich. † Adalho. Nidker. Adalgoz. Lantolt. Wolvine. Heitar. Adalhelm. Cozhelm. Lantfrid. Amalunc. Strello. Hartpret. Amalbret. Wito. Cunzo. Hadabret. Nandker. Anzo. Reginhart. Liutprant. Willihart. Liutheri. Folchart. Wito. Adalbret. Sindolt. Adalram. Ego itaque Folchardus indignus subdiaconus rogatus scripsi et subscripsi. Notavi diem sabbati, pridie id. mai., anno XVIIII Ludowici regis, sub Adalhelmo comite.****** 