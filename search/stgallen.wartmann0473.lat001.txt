Urkundenbuch der Abtei Sanct Gallen (Ed. Wartmann) Nr. 473*!860 06 25*!Kloster St. Gallen******urn:cts:formulae:stgallen.wartmann0473.lat001******gte: ; lte: ; when: 0860-06-25******Ego in Dei nomine Waldpurc cogitans de remedio animae meae trado ad monasterium sancti Galli ubi venerabilis Crimaldus abba praeesse videtur cum manu filii mei Wolfcrimi quicquid visus sum habere in pago Durogauensi in villa nuncupata Zuginrehot et in marcha Helfinteswilare quicquid potui pretio adquirere id est domibus aedificiis campis pratis silvis aquis aquarumque decursibus mobilibus et inmobilibus cultis et incultis quicquid dici aut nominari potest ea videlicet ratione ut ego ipsa suprafatas res ad me recipiam et inde annis singulis vitae meae censum persolvam id est II denarios aut pretium duorum denariorum Et si ego redimere voluero cum I solido redimendi licentiam habeam si autem ego non redemero tunc post obitum meum legitima procreatio mea sub eodem censu possideant et si voluerint cum I solido redimant Si quis vero quod fieri non credo aut ego ipsa aut ulla persona contra hanc traditionem venire voluerit auri uncias III et argenti pondere V in fisco coactus persolvat et nihilominus haec traditio firma permaneat stipulatione subnexa Actum in ipso monasterio publice presentibus quorum hic signacula continentur Signum † Waldpurge et filii eius Wolfcrimi qui hanc traditionem fieri rogaverunt Signa aliorum testium † Wolfdrige † Hagano † item Hagano † Werinbret † Heriman † Liuthram † Lantpret † Theotpret Ego itaque Ruadinus indignus presbiter rogatus scripsi et subscripsi Notavi diem martis VII kal iulias anno XXII Hludowico rege sub Adalperto comite****** 