Urkundenbuch der Abtei Sanct Gallen (Ed. Wartmann) Nr. 477*!860 10 07*!Frankfurt******urn:cts:formulae:stgallen.wartmann0477.lat001******gte: ; lte: ; when: 0860-10-07******â€  In nomine sanctae et individuae trinitatis Hludowicus divina favente gratia rex. Si petitionibus fidelium nostrorum aures serenitatis nostrae accomodamus, non solum regium morem decenter implemus, verum etiam eos procul dubio fideliores ac devotiores in nostro efficimus servitio et ad aeternam vitam feliciter obtinendam profuturum liquido credimus. Quapropter comperiat omnium fidelium nostrorum, praesentium scilicet et futurorum industria, qualiter Grimaldus archicappellanus noster et sancta congregatio monachorum de monasterio sancti Galli nostram postulaverunt largitatem, ut quandam villulam nomine Mechinga, quae est sita in pago Untharsee, et unum mansum in villa, quae dicitur Chutininga, ad praefatum monasterium pro redemptione animae nostrae traderemus. Quorum petitioni libenti animo assensum prebentes decrevimus ita fieri. Dedimus itaque praedictam villulam Mechinga et unum mansum consistentem in villa Cutininga ad praefatum monasterium sancti Galli pro redemptione animae nostrae et pro utilitate praedictorum monachorum in eodem monasterio Deo servientium cum omni integritate, quae ad eandem villulam pertinent et ad praedictum mansum, hoc est mancipiis, terris, pratis, pascuis, silvis, aquis aquarumve decursibus, exitibus et regressibus, mobilibus et immobilibus, totum et ad integrum ex iure et dominatione nostra in ius et dominationem praescripti monasterii tradimus atque transfundimus; ea videlicet ratione, ut ab hodierna die et deinceps praescriptae res ad praefatum monasterium sancti Galli per hoc nostrae auctoritatis praeceptum plenius in Dei nomine confirmatum, nullo inquietante, sed Deo auxiliante perpetuis temporibus permaneant absque ulla contradictione. Et ut haec auctoritas largitionis nostrae firmior habeatur et per futura tempora a fidelibus nostris verius credatur et diligentius observetur, manu propria nostra subter eam firmavimus et anuli nostri inpressione sigillari iussimus. Signum M domni Hludowici Serenissimi regis. Signum M Karoli. Hebarhardus notarius ad vicem Grimaldi archicappellani recognovi et subscripsi. Data non. octob., anno Christo propitio XXVIIII regni domni Hludowici serenissimi regis in orientali Francia regnante, indictione X. Actum Franconofurt palatio regio. In Dei nomine feliciter. Amen.****** 