Urkundenbuch der Abtei Sanct Gallen (Ed. Wartmann) Nr. 480*!861 04 17*!Fuorewanga******urn:cts:formulae:stgallen.wartmann0480.lat001******gte: ; lte: ; when: 0861-04-17******Omnibus itaque notum est qualiter parentes Thancperti cuiusdam hominis omnem hereditatem illorum quam in Ludolteswilare possederunt ad monasterium sancti Galli tradiderunt eorumque legitimis heredibus cum censu proserviendum dereliquerunt Postea vero complacuit praedicto Thancperto quatenus suam partem praedictae hereditatis quae illi in portionem devenit et censum quem singulis annis inde persolvere debuit hoc est IIII denarios cum alia sua hereditate unde censum non redderet a praefato monasterio redimeret sicut et fecit Ego namque in Dei nomine Thancpret trado ad monasterium sancti Galli ubi Grimaldus venerabilis abba praeesse videtur VI iuchos de terra arabili in loco Neschiwilare nuncupato et redimo inde meam partem illius hereditatis quam parentes mei in Ludolteswilare tradiderunt necnon et censum quem annis singulis inde persolvere debui hoc est IIII denarios similiter redimo eo videlicet pacto ut sine ullo censu illam hereditatem quam in Ludolteswilare in meam portionem a coheredibus accepi mihi deinceps in proprietatem a monasterio sancti Galli redemptam habeam meisque legitimis heredibus derelinquam similique modo et illae res quas ego in Neschiwilare tradidi ad monasterium statim redeant in aevum possidendae Si quis vero quod fieri non credo si ego ipse aut ulla opposita persona qui contra hanc traditionem et conventionem venire et irrumpere conaverit sociante fisco multam componat id est auri uncias III argenti pondera V coactus persolvat et nihilominus haec traditio et conventio firma et stabilis permaneat cum stipulatione subnexa Actum in loco qui dicitur Fuorewangun publice praesentibus istis quorum hic signacula continentur Signum Thancperti qui hanc traditionem et conventionem fieri et firmare rogavit sig Amalrici centurionis † Wolfharti † Lantolt † Andreas † Erih † Theotpret † Otheri † Amalpret † Pato † Cotafrid † Waltheri † Cozolt † Ruadleih † Wolfhart † Liutgis † Adalhart † Liutolt † Liutpret † Adalbret † Regimbret † item Regimbret † Sindolt Ego itaque Folchardus indignus diaconus rogatus scripsi et subscripsi Notavi diem iovis XV kal maias anno XXII Ludowici regis sub Adalberto comite****** 