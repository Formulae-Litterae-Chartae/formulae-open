Urkundenbuch der Abtei Sanct Gallen (Ed. Wartmann) Nr. 497*!864 03 26*!Kloster St. Gallen******urn:cts:formulae:stgallen.wartmann0497.lat001******gte: ; lte: ; when: 0864-03-26******Christi favente clementia Grimaldus abba coenobii sancti Galli Convenit nos una cum consensu fratrum et advocati nostri Witonis ut res quas Alphere ad sanctum Gallum tradidit ei per hanc precariam represtaremus quod et ita fecimus Tradidit enim praedictus homo quicquid proprietatis hodierna die visus est habere in loco qui vocatur Ciberoneswangun ea videlicet condictione ut ille ipse has res tempore vitae sue possideat censumque inde singulis annis persolvat id est unum denarium Et si umquam redimere velit cum una libra licentiam redimendi retineat Et quandocumque eius de hoc saeculo transitus Domino iubente acciderit isdem rebus adhuc ab illo non redemptis tunc statim absque ullius contradictione praenominatae res redeant ad praefatum monasterium in aevum possidendae Si autem in hoc itinere quod omnipotentis Dei adiutorio nunc agere vult hoc est ad limina sanctorum apostolorum tinis vitae illius contigerit tantum praesentis anni fructus iam memorati loci in usum uxoris suae Plidkardae succedant deinceps vero ad servitium praescripti coenobii sine ulla dubitatione proveniant Actum in ipso monasterio sancti Galli publice praesentibus istis quorum hic nomina subnotantur Signum Grimaldi abbatis et advocati eius Witonis qui hanc precariam perpetraverunt sig Hartmoti decani sig Waltharii sacratarii sig Hartmanni camerarii sig Cotabreti cellararii sig Erlaboldi portarii sig Irfingi hospitarii et aliorum testium sig Amalunc † Strello † Wolfdrigi † Wetti † Adalo † Hadabret † Tagabret † Walthram † Engilbold † Erchanbold † Willihelm † Adalram † Witpret † Waldbret † item Waldbret † Meginvrid † Lanto † Engilbret † item Engilbret † Adalbret † Williheri Ego itaque Otine indignus monachus atque subdiaconus rogatus scripsi et subscripsi Notavi diem dominicum VII kal aprilis anno XXV regni Hludowici sub Adalberto comite****** 