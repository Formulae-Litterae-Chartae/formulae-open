Urkundenbuch der Abtei Sanct Gallen (Ed. Wartmann) Nr. 507*!865 03 11*!Romanshorn******urn:cts:formulae:stgallen.wartmann0507.lat001******gte: ; lte: ; when: 0865-03-11******Ego in Dei nomine Wolfker cogitans pro remedio animae meae vel aeterna retributione trado omnem conquisitum meum, quicquid hodierna die visus sum habere in Lanhasalahae et in omnibus finibus eius ad monasterium sancti Galli, ubi Grimaldus abba praeesse videtur; id est aedificiis, terris, campis, pratis, pascuis, silvis, viis, aquis aquarumque decursibus, cultis et incultis, mobilibus et immobilibus, quicquid dici aut nominari potest; ea ratione, ut ego ipse easdem res sub usu fructuario ad me recipiam censumque annis singulis inde persolvam, id est VIII denarios vel duos siclos de vino, quamdiu ipsas res possideam. Si autem desideraverim locum habere in monasterio, congruum locum ibidem habeam victumque et vestitum. Sin autem hic perduraverim et si filius meus me congruo servitio et obnixo promeruerit, tunc ipse praefatum conquisitum meum cum censu I solidi aut trium siclorum vini ad eundem monasterium proserviat et statim post obitum eius ad monasterium revertatur. Si autem erga me illud non promereatur, tunc statim post obitum meum ad ius monasterii revertatur perenniter possidendum. Si quis vero, quod fieri non credo, hanc traditionis cartulam irrumpere voluerit, conatus sui deprivetur effectu et in aerarium regis auri uncias III et argenti pondera VI coactus persolvat, et haec traditio firma et stabilis permaneat cum stipulatione subnixa. Actum in Rumaneshorn, presentibus istis, quorum hic signacula continentur. Signum Wolfkeri, qui hanc traditionem rogavit fieri. † Waldram. † Hagano. † Milo. † Adalpret. † Wenilo. † Werinbold. † Thiothelm. † Ruadpret. † item Ruadpret. † Staracholf. † Hizzi. † Engilhart. Ego itaque Liuthartus indignus monachus in vicem Wolfcozi rogatus scripsi et subscripsi. Notavi diem dominicum, id est V id. mart, annum XXIIII regni Hludowici, sub Adalperto comite.****** 