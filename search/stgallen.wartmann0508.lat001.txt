Urkundenbuch der Abtei Sanct Gallen (Ed. Wartmann) Nr. 508*!865 03 16*!Uzwil******urn:cts:formulae:stgallen.wartmann0508.lat001******gte: ; lte: ; when: 0865-03-16******Ego in Dei nomine Waldpret trado ad monasterium sancti Galli, cui modo Grimaldus abba praeest, pro remedio animae meae quicquid proprietatis vel adquisitionis praesenti die habere videor in Uzzinwilare marca; sub ea ratione, ut easdem res ad me recipiam censumque exinde singulis annis persolvam, id est duos denarios vel unum maldrum de grano. Similiter cuncta mea legitima procreatio sub eodem censu easdem res possideat. Si autem aliquando legitimi heredes defecerint, praefatae res cum omni integritate ad ius monasterii praedicti redeant in aevum possidendae. Praesentem traditionis cartulam nullus inrumpere valeat vel praesumat, sed firma permaneat cum stipulatione subnixa. Actum in ipso loco, id est Uzzinwilare nuncupato publice, presentibus istis: Signum ipsius Waldperti, qui hanc cartulam fieri rogavit. Signa aliorum testium. † Adalpret. † Wichart. † Imo. † Heimolt. † Adalram. † Willihart. † Hartrat. † Ruadini. † Isanpret. Ego itaque Albrih indignus diaconus et monachus rogatus scripsi et subscripsi. Notavi feriam VI, XVII kal. april., anno XXV Hludowici regis, sub Adalperto comite.****** 