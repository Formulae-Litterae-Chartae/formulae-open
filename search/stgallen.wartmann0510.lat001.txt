Urkundenbuch der Abtei Sanct Gallen (Ed. Wartmann) Nr. 510*!865 06 11*!Kloster St. Gallen******urn:cts:formulae:stgallen.wartmann0510.lat001******gte: ; lte: ; when: 0865-06-11******Ego itaque Erimbret in Dei nomine pro remedio animae meae parentumque meorum trado ad monasterium sancti Galli, cui modo Crimaldus abba praeesse dinoscitur, talem proprietatem, qualem mihi pater meus in Puohperge reliquit, exceptis XXV iuchis, quos meo homini Reginberto dedi in propriam hereditatem, cetera videlicet ex integro trado, tam domibus, quam edificiis, silvis, pascuis, pratis, viis, aquis aquarumque decursibus, cultis et incultis, mobilibus et immobilibus et quicquid dici vel nominari potest; ea tamen ratione, ut ego easdem res ad me recipiam et censum inde singulis annis persolvam, id est I denarium. Et si redimere voluero, cum VI denariis redimendi licentiam habeam. Similiter legitimi mei heredes, si mihi procreati fuerint, easdem res sub eodem censu ac ipsa redemptione possideant. Quod si illi defecerint, tunc ipsae res ad praefatum monasterium redeant in aevum possidendae. Si quis tamen, quod fieri non credo, si ego ipse, quod absit, aut ullus heredum vel coheredum meorum contra hanc traditionis cartulam venire et eam irrumpere temptaverit, conatus sui privetur effectu et ad erarium regis auri untias tres, argenti pondera V coactus persolvat et nihilominus haec traditio firma stabilisque permaneat cum stipulatione subnixa. Actum in ipso monasterio publice, praesentibus istis, quorum hic signacula continentur. Signum Erimberti, qui hanc traditionem fieri voluit. sig. Heitar. † Thioto. † Luto. † Amalunc. † Anzo. † Willihere. † item Willihere. † Folchart. † Woffo. † Gerolt. † Altebret. † Sindolf. † Wolfbold †. † Witpret. Ego itaque Engilbret vice Marcelli diaconi scripsi et subscripsi. Notavi diem lunae, III id. iun., anno XXVI regni Hludowici, sub Adalberto comite.****** 