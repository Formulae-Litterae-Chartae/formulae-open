Urkundenbuch der Abtei Sanct Gallen (Ed. Wartmann) Nr. 512*!865 06 24*!Kloster St. Gallen******urn:cts:formulae:stgallen.wartmann0512.lat001******gte: ; lte: ; when: 0865-06-24******Christi favente clementia Grimaldus abba monasterii sancti Galli Convenit me una cum consensu fratrum et advocati nostri Alpharii ut res quas Adalhelm indignus levita ad sanctum Gallum tradidit ei per hanc precariam represtaremus quod et ita fecimus Tradidit autem praedictus homo quicquid in locis infra scriptis vel in marchis eadem loca circumeuntibus hoc est in Stubinchovun et in Pussinanch et in Obordorf et in Huninchovun et in Wininchovun et in Wichrammeswilare et in Rotanhusun et in Wencineshusun sibi in propriam hereditatem adquisivit seu quicquid proprietatis habere visus est id est mancipiis domibus aedificiis campis pratis agris vineis pascuis silvis viis marchis cultis et incultis mobilibus atque immobilibus aquis aquarumque decursibus et quicquid dici vel nominari potest cum omni integritate ad praefatum monasterium contradidit ea videlicet ratione ut ipse easdem res statim ad se recipiens tempore vitae suae possideat Similique modo tale beneficium quale tunc a nobis et a fratribus acceptum habuit absque ulla adversitate omne tempus vitae suae retineat et censum inde singulis annis in festivitate sancti Galli hoc est dimidium solidi persolvat Et quandocumque ad supra memoratum monasterium venire voluerit familiariter morari atque cum honore ibi manere illi non denegetur Si quando quoque secularia negotia relinquere velit et monachicae vitae disciplinis se subicere decreverit id perficere nullus ei resistere conetur Si autem antea eius obitus contigerit suprascriptae res absque ullius contradictione ad ius monasterii in aevum possidendae redeant Si vero ante illius exitum et antequam regularem vitam subeat sepe nominatum coenobium in alicuius potestatem et dominatum deveniat qui eius placitum irritum facere et disrumpere voluerit praefatam traditionem cum I libra licentiam redimendi habeat Haec autem nomina sunt locorum in quibus beneficium per istam precariam accepit Stubinchova Pussinanch Obordorf Liutmarinchova Puobonwilare Fridolteshova Marinwilare Pramenhouva Pucchinhova Rotanhusun Pollereshusa Actum in supradicto coenobio publice praesentibus istis quorum hic signacula continentur Signum Grimaldi abbatis et advocati eius Alpheri qui hanc precariam fieri voluerunt sig Hartmoti decani † Waltarii sacratarii † Hartmanni cellararii † Cotaberti cellararii † Erlabaldi portarii † Irfingi hospitarii et aliorum testium Hartpret † Posso † Grimolt † Pato † Ruadho † Cozolt † Waldheri † Richbold † Lantpret † Reginbold † Erchanbold † Engilker † Hugolf Ego itaque Otine indignus monachus atque subdiaconus rogatus scripsi atque subscripsi Notavi diem dominicum VIII kal iul anno XXVI regni Hludowici sub Adalberto comite****** 