Urkundenbuch der Abtei Sanct Gallen (Ed. Wartmann) Nr. 513*!865 11 20*!(Ober-)Winterthur******urn:cts:formulae:stgallen.wartmann0513.lat001******gte: ; lte: ; when: 0865-11-20******In Dei nomine Ego Witigouvo trado ad monasterium sancti Galli ubi Grimaldus venerabilis abba praeesse videtur quicquid proprietatis hereditario iure praesenti die visus sum habere in pago Durgaugensi in loco qui vocatur Wila et in Pichilinwilare totum atque integrum ad praedictum monasterium pro remedio anime meae parentumque meorum tradita ac delegata esse volo id est tam domibus quam aedificiis agris pratis pascuis silvis viis aquis aquarumque decursibus mobilibus et inmobilibus cultis et incultis quicquid dici aut nominari potest omnia ad iam dictum coenobium tradita esse volo ea scilicet ratione ut ego ipse easdem res ad me recipiam tempus vitae meae censumque inde annis singulis persolvam id est I denarium Et si redimere voluero cum IIII denariis id agam Si autem ego non redimero tunc post obitum meum statim redeant ad monasterium perpetim possidendae Si quis vero quod fieri non credo si ego aut ullus de heredibus meis vel aliqua opposita persona qui contra hanc traditionis cartulam venire aut eam infrangere temptaverit sociante fisco multa componat id est auri uncias III argenti pondera V coactus persolvat et nihilominus praesens traditio firma et stabilis permaneat omni tempore stipulatione subnixa Actum in Winturdura publice praesentibus istis quorum hic signacula continentur Signum Witigouvi qui hanc traditionem fieri et firmare rogavit Signum aliorum testium Wanzo † Lantolt † Heitar † Amalunc † Hartpret † Isanheri † item Hartpret † Muninc † Hadabret † Tagabret † Winidheri † Cozolt † Pato † Anzo † Ruadho † Altrih † Waldram † Engilbold † Heribrant † Folchart † Willihelm † Wolfmunt † Waldpret aliorumque multorum Ego itaque Folchardus indignus diaconus rogatus scripsi et subscripsi Notavi diem martis XII kal decemb anno XXVI Ludowici regis sub Adalberto comite****** 