Urkundenbuch der Abtei Sanct Gallen (Ed. Wartmann) Nr. 518*!866 06 18*!Gossau******urn:cts:formulae:stgallen.wartmann0518.lat001******gte: ; lte: ; when: 0866-06-18******Notum sit omnibus tam praesentibus, quam futuris, quod ego Grimaldus abba monasterii sancti Galli una cum consensu fratrum et advocati nostri Adalberti Hartmanno cuidam viro pro rebus, quas nobis modo in Svarzanbach perpetuo possidendas donavit, XL iuchos adhuc inextirpatos in loco, qui dicitur Clatinberch, sub censu unius maldri de grano cum omni integritate concessimus. Et ut illi legitimeque ipsius procreationi haec ipsa prestatio firma ex nostra parte semper existat, per hanc cartulam firmare volumus, redemptione ipsarum rerum tam illi, quam ipsius legitimae procreationi penitus denegata. Quod si aliquis ex nostris pactum supradictae concessionis infringere temptaverit, ipse videlicet omnia, que nobis modo in loco supranominato in perpetuum contradidit, ad se revocare et in aevum possidere sine ulla contradictione licentiam accipiat. Actum in loco, qui dicitur Gozesouva, publice, praesentibus istis, quorum hic signa continentur. Signum Grimaldi abbatis et advocati sui Adalberti, qui hanc precariam fieri voluerunt. sig. Hartmoti decani. sig. Waltharii sacratarii. sig. Hartmanni camerarii. sig. Cotaperti cellerarii. sig. Irfingi hospitarii. sig. Erleboldi portarii. Signa quoque aliorum testium, qui praesentes fuerunt. † Willihelm. † Sindolf. † Wolfmunt. † Ortheri. † Ato. † Adalram. † Engilram. † Theotpret. † Meginfrid. † Liuthart. † Otili. † Nizzo. Ego itaque Wichram indignus subdiaconus vice Adalberti rogatus scripsi et subscripsi. Notavi diem martis, XVI kal. iul., anno XXVI regni Hludowici, sub Adalberto comite.****** 