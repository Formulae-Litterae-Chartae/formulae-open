Urkundenbuch der Abtei Sanct Gallen (Ed. Wartmann) Nr. 536*!868 04 09*!Kloster St. Gallen******urn:cts:formulae:stgallen.wartmann0536.lat001******gte: ; lte: ; when: 0868-04-09******Omne quod inter partes diversas bonis moribus sanisque consiliis fuerit diffinitum necesse est ob utilitatem servandae pacis atque futura iurgia devitanda spatio temporis succedente conscriptionis vinculo colligare Quapropter notum sit omnibus quod quidam homo nomine Heinhart ad monasterium sancti Galli cui Grimaldus abba modo praeest omnem hereditatem propriam quod in Cozesouaromarcha habuit ex integro tradidit Postea vero eodem defuncto frater ipsius nomine Meginfrid eundem abbatem Grimaldum obnixe rogavit ut de hereditate sua quam cum censu possidebat in eadem marcha Cozesouva unum wilare in monte situm qui dicitur Sambiti ad ipsum monasterium traderet et de hereditate praedicti fratris tantum accipere mereretur Quod venerabilis abba Grimaldus una cum consensu omnium fratrum et advocati sui Alpharii concessit et conscriptionis vinculo firmare praecepit eo videlicet pacto ut ipse Meginfridus de illa hereditate quam a coenobio sancti Galli concambiavit eundem censum solvat quem prius de parte sue hereditatis solvebat Haec conditio concambii tali ratione acta est ut deinceps utraque pars pro possessione propria firmitatis emissionem habeat videlicet ut acceptum partibus monasterii sancti Galli ibidem firmatum sit in possessionem perpetuam similique modo iam dictus Meginfrid eadem firmitate praedictas res suae proprietati vindicet possidendas scilicet quicquid a coenobio sancti Galli et Grimaldo abbate concambiavit Haec itaque praesens concambii carta ex utraque parte absque ullius contradictione firma et stabilis permaneat cum stipulatione subnixa Actum in ipso monasterio publice praesentibus istis quorum hic signa continentur Signum Meginfrid qui hoc concambium fieri rogavit sig Sindolf sig Reginger sig Wilhelm sig Adalram sig Adalbreht sig Wolfmunt sig Ortheri sig Waldpret sig Wichram sig Hunger Ego itaque Wichram indignus monachus rogatus scripsi et subscripsi Notavi diem veneris V id april anno XXVIII regni Hludowici sub Adalberto comite****** 