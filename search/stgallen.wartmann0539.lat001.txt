Urkundenbuch der Abtei Sanct Gallen (Ed. Wartmann) Nr. 539*!868 09 08*!Kloster St. Gallen******urn:cts:formulae:stgallen.wartmann0539.lat001******gte: ; lte: ; when: 0868-09-08******In Dei nomine Ego Luto filius Erimberti et Waltaradae divino amore compunctus ad monasterium sancti Galli ubi venerabilis Grimaldus Hludowici regis archicapellanus praeesse videtur trado omnem hereditatem meam quae in pago Turgaugensi ex parentibus et fratribus meis sive ex traditione consobrini mei Erimberti mihi in proprietatem successit exceptis rebus quae in Chrumbinbache et in Zillislate ad me pertinent caetera omnia pro mea anima et pro animabus eorum qui haec mihi habenda reliquerant ad ipsum monasterium ea ratione contradita esse volo ut ego ipsas res habeam annisque singulis unum ex eis denarium pro censu persolvam eo etiam addito eundem censum si forte non reddidero ut quandocumque velim tot pro eo denarios reddam quot annis eum me non reddidisse constiterit Ego etiam et filius meus vel filii videlicet masculi si hanc traditionem redimere velimus cum uno solido redimamus Redemptione autem non peracta si ego forte obiero et filium vel filios qui hanc redemptionem perficiant non reliquero tunc frater meus Bono vel eius filius sive filii ex legitimo coniugio procreati cum X libris infra V annos haec omnia redimant atque possideant Si vero illum easdem res non redimere vel heredes masculos non habere contingerit tunc demum filiabus meis concedatur ut similiter sicut ego vel filius meus cum uno solido redimant At si nec filias quae haec redimant heredes habuero tunc consanguineus meus Thiothelm si heredem masculum habuerit cum ipsius manu vel ipse heres per se ipsum cum XII libris redimant Nos vero omnes si non peracta redemptione obisse contigerit tunc omnia haec ad ius monasterii redeant in perpetuum possidenda Hec quoque traditio a me legitime ac potestative peracta nullo refragante firma ac stabilis permaneat cum stipulatione subnixa Actum in ipso monasterio publice praesentibus cartamque firmantibus istis Signum Lutonis qui hanc traditionem peraegit sig Lautolt sig Ruodpreht † Walthram † Engilbold † Anzo † Hadabreht † Reginger † Hetti † Nandker † Altabreht † Erchanbold † Liutfrid † Wito † Ernust Wilich Regimbreht Ruodpreht Willihelm Witpreht Cozpreht Adalbreht item Adalbreht Willivrid Winiger Ego itaque Iso monachus ac presbiter indignus ipsiusque frater Lutonis rogatus ab eo hanc cartulam scripsi et subscripsi IIII feria VI id sept anno XXVIII Ludowici regis sub Adalberto comite****** 