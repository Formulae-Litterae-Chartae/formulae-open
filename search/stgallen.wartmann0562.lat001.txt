Urkundenbuch der Abtei Sanct Gallen (Ed. Wartmann) Nr. 562*!841 - 872*!Kloster St. Gallen******urn:cts:formulae:stgallen.wartmann0562.lat001******gte: 0841; lte: 0873; when: ******Pluribus cognitum esse speramus qualiter duo germani fratres Arnolt et Altini filii Herimoti ex Uttenwilare proprietatem suam quicquid ex paternica hereditate vel ex conquisitione eorum habuerunt totum et integrum nobis Grimaldo abbati et Hartmoto decano vel advocato nostro Tagaberto in manus nostras condonaverunt nihil econtra postulantes nisi tantum ut easdem res illis et legitimae posteritati eorum in beneficium concederemus vel in censum Quapropter ego Grimaldus petitionibus praefatorum hominum et ceterorum populorum precationibus aurem pietatis accommodans cum manu advocati mei Tagaberti post vestituram et consessum easdem res illis in beneficium et in censum concessimus ipsis et cunctae legitimae procreationi eorum id est ut annis singulis inde censum persolvant id est aut sex denarios vel tres maldras de grano ipsi et universa legitima posteritas eorum sub eodem monasterii dominio deinceps firmiter consistant et equitent ubicumque eis praeceptum fuerit Si autem contigerit ut legitimi heredes defecerint tunc praefatae res ad nos revertantur absque ullius contradictione in aevum possidendae Actum in monasterio sancti Galli coram nobis videlicet Grimaldo venerabili abbate et Hartmoto decano necnon Tagaberto advocato Wolfcozzo praeposito Walthario sacratario Managoldo cellerario Erlebaldo portario Cotaberto camerario Yrfingo hospitario Utone bibliothecario Cauzario et ceteris multis Ego Romidingus presbyter scripsi****** 