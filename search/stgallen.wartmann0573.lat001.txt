Urkundenbuch der Abtei Sanct Gallen (Ed. Wartmann) Nr. 573*!873 10 03(?)*!Regensburg******urn:cts:formulae:stgallen.wartmann0573.lat001******gte: ; lte: ; when: 0873-10-03******â€  In nomine sanctae et individuae trinitatis Hludowicus divina favente gratia rex Si pro Dei nutu vel pro mercede aeternae retributionis seu etiam pro merito bonae fidelitatis fidelibus quibuscumque in regno nostro quasdam res iuris nostri in ius et dominationem illorum concedimus non solum munificentiam ac largitionem regum imitari verum etiam aeternae mercedis premia nos confidimus promereri Idcirco noverit industria omnium fidelium nostrorum tam praesentium quam et futurorum quod ex nostra largitione cuidam clerico nostro nomine Baldinc ob mercedis nostrae augmento et pro merito bone fidelitatis suae ex proprietate nostra concessimus quasdam res in ducatu Alamannico in pago Linzgoue in comitatu Odelrici comitis in villa quae vocatur Eilinga mansos II et dimidium curtile et in villa quae dicitur Thruoanteswilare mansos II et ad Haboneswilare mansos II et dimidium cum mancipia VIII utriusque sexus his nominibus Adalmunt Albker Suongart Plidthrud et quicquid ad ipsos mansos prefatos iure ac legitime pertinere dinoscitur praefato clerico nostro Baldingo in ius proprietatis suae condonamus cum domibus et aedificiis id est campis agris vineis pratis pascuis silvis cultis et incultis aquis aquarumque decursibus viis et inviis accessibus et adiacenciis finibus exitibus et regressibus ut deinde nunc et deinceps omni tempore liberam in omnibus habeat potestatem faciendi quicquid eligerit Et ut hec auctoritas nostrae largitionis pleniorem in Dei nomine optineat vigorem et deinceps a fidelibus nostris melius conservetur veriusque credatur subter eam manu propria nostra firmavimus et anuli nostri impressione iussimus adsignari Signum M Hludowici serenissimi regis Signum M Hludowici Signum M Karoli Liutbrandus diaconus ad vicem Liutberti archicappellani recognovi et subscripsi Data V non octob anno XXXVIII regni domni Hludowici serenissimi regis in orientali Francia regnante indictione VIIII Actum Reganesburc civitate regia in Dei nomine feliciter Amen****** 