Urkundenbuch der Abtei Sanct Gallen (Ed. Wartmann) Nr. 592*!875 10 27*!Mettlen******urn:cts:formulae:stgallen.wartmann0592.lat001******gte: ; lte: ; when: 0875-10-27******In Dei nomine Ego Amalbret cum manu advocati mei Wolfthrigi pro remedio animae meae parentumque meorum trado ad monasterium sancti Galli quicquid proprietatis vel adquisitionis in Mittelona habere hodierna die visus sum et insuper quartana partem illius hereditatis quam mihi frater meus Zuppo vita discedens dedit et quam ab ipso more Alamannorum iure hereditavi omnia quoque ad praedictum coenobium cui modo venerabilis abba Hartmotus praeesse videtur volo esse tradita ac delegata ea videlicet ratione ut ego ipse easdem res ad me recipiens tempus vitae meae habeam et si redimere voluero cum duobus denariis habeam redimendi licentiam Si autem ego non redimam tunc Trostila si me supervixerit totum tempus vitae suae possideat sub censu unius maldri vel duorum denariorum Et post eius obitum Ymmo filius Wolvarni fratris mei et Trostila filia Wolerammi sub eodem censu possideant Et si redimere voluerint cum IIII solidis id agant et eorum legitima procreatio Et si Ymmo non redemerit et sine legitimo herede obierit tunc supradicta Trostila filia Wolarammi redimat cum supradicta redemptione Et si illa sine legitima procreatione ante defuncta fuerit quam redimat tunc sui fratres et sorores habeant et eorum legitima posteritas sub suprascripto censu et supradicta redemptione Si autem legitimus heres defecerit antequam redempta fuerint tunc demum ad supra nominatum redeant coenobium absque ullius contradictione perpetualiter possidenda Actum in Mittelona publice praesentibus istis quorum hic signacula continentur Signum Amalberti et advocati sui Wolfthrigi qui hanc traditionem fieri rogaverunt sig Hadapret † Pato † Williheri † Altabret † Reginbold † Wolvarn † Camanolf † Puaso † Otachar † Richere † Richram † Wolvine † Woffo † Adalbret † Engilbret † Hartman † Waldpret Ego itaque indignus monachus atque subdiaconus Rifine ad vicem Folchardi praepositi rogatus scripsi et subscripsi Notavi diem V fer VI kal novemb anno XXXVII Hludowici regis sub Adalberto comite****** 