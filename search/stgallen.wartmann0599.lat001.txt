Urkundenbuch der Abtei Sanct Gallen (Ed. Wartmann) Nr. 599*!876, (870) 10 11 (12)*!Almishofen******urn:cts:formulae:stgallen.wartmann0599.lat001******gte: ; lte: ; when: 0876-10-11gte: ; lte: ; when: 0870-10-11gte: ; lte: ; when: 0876-10-12gte: ; lte: ; when: 0870-10-12******In Dei nomine. Ego Willehart et Waldman pro remedio animarum nostrarum estimantes tradimus manu potestativa ad monasterium sancti Galli quicquid in Alewigeshovum paternae vidimur ac adquisitae possidere hereditatis in agris, pascuis, pratis, silvis, aquis aquarumque decursibus, mobilibus et inmobilibus, cultis et incultis et quicquid dici aut nominari potest; ea videlicet ratione, uti nos ipsi easdem res ad nos recipientes tempus vitae nostrae possideamus censumque exinde annis singulis persolvamus, id est uterque nostrum singillatim ut duos annis singulis persolvat denarios. Legitimi quoque nostri, qui nobis superstites sint, heredes et eorum legitima procreatio in eodem censu, ut supradiximus, prefatas res eternaliter possideat. Si autem ex ipsa nostra prole legitima defecerit soboles, tunc eaedem res ad supradictum redeant monasterium in aevum ad possidendum; hoc etiam adiuncto, ut si census uno, secundo vel etiam tertio anno derelictus sit non presentatus, cuncto autem in unum collecto ex integro persolvatur. Si quis vero, quod fieri non credo, aut nos ipsi aut ulla alia opposita persona hanc traditionis cartulam violare conaverit, inchoata non perfitiat et ad cameram regis uncias auri III argentique pondera V coactus persolvat. Haec autem traditionis firmitas intemerata et immobilis persistat cum stipulatione subnexa. Actum in loco, qui dicitur Alewigeshova publice, presentibus istis, quorum hic signa notantur. Signum Engilbold. â€  Scalcho. Rafholt. Hiltibold. Kezzo. Engilo. Kisilolt. Muazo. Wago. Folcpret. Thiotfreht. Ego itaque Liuto indignus monachus in vice Coteberti prepositi scripsi et subscripsi. Notavi diem iovis, IIII id. octob., anno XXXVII Hludowici regis et sub comite Cozberto.****** 