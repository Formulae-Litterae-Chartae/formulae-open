Urkundenbuch der Abtei Sanct Gallen (Ed. Wartmann) Nr. 604*!877 08 18*!******urn:cts:formulae:stgallen.wartmann0604.lat001******gte: ; lte: ; when: 0877-08-18******† In nomine sanctae et individuae trinitatis Karolus divina favente clementia rex Si cenobiorum monasteriis et servis Dei in eisdem divino cultu integra mente famulantibus antecessorum nostrorum regum videlicet sive imperatorum concessa privilegia etiam nostra auctoritate roboramus plurimum nobis ad aeternam remunerationem regnique nostri stabilitatem prodesse confidimus Ideoque noverit omnium fidelium nostrorum presentium scilicet et futurorum industria quia venerabilis vir Hartmodus abba monasterii sancti Galli detulit obtutibus nostris antecessorum nostrorum precepta avi videlicet nostri Hludowici imperatoris necnon et gloriosissimi genitoris nostri Hludowici regis in quibus continebatur qualiter idem supradicti Francorum principes eidem monasterio sancti Galli fratribusque ibidem Domino famulantibus auctoritatis illorum largitate concesserant ut nullus publicus iudex aut quislibet superioris aut inferioris ordinis persona in ecclesiis sive villis aut locis vel agris eiusdem monasterii ad causas audiendas vel freda exigenda aut mansiones sive paratas faciendas exigere presumat nec homines tam ingenuos quam et servos super terram eiusdem monasterii commanentes per vim distringere aut inrationabiliter audeat inquietare et quandocumque abba illius monasterii divina vocatione ex hac luce migraverit habeant potestatem inter se eligendi abbatem quandiu inter illos talis inveniri poterit qui illud propositum secundum regulam sancti Benedicti bene regere et ordinare prevaleat nos quoque eiusdem abbatis postulatione provocati etiam hec omnia nostra autoritate firmissime roboramus ut deinceps quicquid huic comprehensum est nostro firmitatis precepto quod propria manu firmavimus et anulo nostro constat esse sigillatum firmum et stabile permaneat nostra firmissime auctoritate roboratum Signum M Karoli serenissimi regis Liutwardus cancellarius subscripsi — ad vicem Witgarii archicappellani recognovi Data XV kal septb anno incarnationis domini nostri iesu Christi DCCCLXXVII indictione X anno vero regis Karoli primo regni illius****** 