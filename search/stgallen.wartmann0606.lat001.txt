Urkundenbuch der Abtei Sanct Gallen (Ed. Wartmann) Nr. 606*!878 04 13*!Turbenthal******urn:cts:formulae:stgallen.wartmann0606.lat001******gte: ; lte: ; when: 0878-04-13******Notum sit omnibus tam praesentibus, quam futuris, quod Adalbold et filius eius Rihcpold tradiderunt ad monasterium sancti Galli suam proprietatem, hoc est quicquid conquisitionis vel emptionis visi sunt habere in pago Turgaugensi in locis ita nominatis, id est in Neskinwilare et in Lentichovun; ea conditione, ut nepos eorum Iro ipsas res redimeret. Tunc Iro et filii eius Waltili, Rihpold, Thiotker et Eburhart pro redemptione praedictae traditionis tradiderunt ad praefatum coenobium quicquid proprietatis in pago Zurihgauge in loco, qui dicitur Fiskinestal, habuerunt et insuper unam hobam praedictae traditionis Adalboldi et Rihcpoldi in Neskinwilare sitam ad ipsum monasterium contradiderunt, ut caetera omnia, sicut in traditione continentur, sine censu ac sine aliqua interpellationis molestia in perpetuum possiderent ipsi et cuncta posteritas eorum post illos, quod venerabilis abba Hartmodus una cum consensu fratrum et advocati sui Heiter clementer concessit eis. Actum in loco, qui nominatur Turbata publice, praesentibus quorum hic signa continentur. Signum Iro et filiorum eius Waltili, Rihcpold, Thiotker et Eburhart, qui hanc cartam concessionis fieri postulaverunt. † Lantolt. † Rohfrid. † Wito. † Waltheri. † Cozolt. † Plidker. † Paldolt. † Ruadpret. † Hartpret. † Liutkis. † Reginbret. † Cunzo. † Anno. † Cozram. †....... † Rumolt. † Hildibret. † Ruadpret. † Williho. † Pernhart. Ego itaque Purgolf indignus monachus ad vicem Folchardi praepositi scripsi et subscripsi. Notavi diem dominicum, id est idus april., anno II Karoli regis, sub Ruodolfo comite.****** 