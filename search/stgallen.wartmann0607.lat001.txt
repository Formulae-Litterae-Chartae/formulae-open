Urkundenbuch der Abtei Sanct Gallen (Ed. Wartmann) Nr. 607*!878 05 01*!Kloster St. Gallen******urn:cts:formulae:stgallen.wartmann0607.lat001******gte: ; lte: ; when: 0878-05-01******In Christi nomine Ego Kerenbold trado ad coenobium sancti Galli cum manu advocati mei Lantolti quicquid adquisitionis in Liutmarinchovan et in ipsa marcha et in Obordorfarromarcha hodierna die visus sum possidere et quicquid pater suus Wolfpret in Hassinchovarromarcha conquisivit curtem cum domo caeterisque edificiis campis pratis pascuis silvis viis aquis aquarumque decursibus quicquid dici vel nominari potest omnia videlicet ex integro trado ad coenobium sancti Galli cui modo venerabilis abba Hartmotus praeesse videtur eo pacto ut easdem res ad me recipiens tempus vitae meae possideam sub censu duorum denariorum Et si aliquando mihi placeat monachicam vitam subire licentiam habeam in praedicto monasterio regularem vitam suscipere Sive enim regularem vitam suscipiam sive non praedictae tamen res in ius monasterii redeant absque ullius contradictione perpetualiter possidendae Quod si quis inventus fuerit qui hanc cartam traditionis irrumpere voluerit primitus iram Dei incurrat deinde ad aerarium regis ea componat quae in lege Alamannorum continentur et haec carta firma permaneat cum stipulatione subnixa Actum in ipso monasterio praesentibus quorum hic signa continentur Signum Kerenboldi et advocati eius Lantolti qui hanc cartam traditionis fieri rogaverunt â€  Wetti Engilbold Cozolt Heribrant Nandker Ruodpret Uodalbret Lanzo item Ruodpret Amalunc Reginbold Lantpret Cozbret Thiotpret Puoto Willihelm Hungoz Ego itaque Purgolf cum iussione domini mei Hartmoti scripsi et subscripsi Notavi diem V feriam hoc est kal mai annum secundum regni domni Karoli Adalbertum comitem****** 