Urkundenbuch der Abtei Sanct Gallen (Ed. Wartmann) Nr. 610*!879 04*!Urlau******urn:cts:formulae:stgallen.wartmann0610.lat001******gte: ; lte: ; when: 0879-04******Notum sit omnibus tam praesentibus, quam futuris, quod ego Ruodpoto, cum ab Hildibrando advocato monasterii sancti Galli interpellarer pro hereditate, quam in Urlon et in ipsa marcha adquisivi, ad destruendam deinceps omnem mallationem ipsius hereditatis partem basilicae in Urlon constructae de praedicta hereditate ad me pertinentem ex integro trado ad coenobium sancti Galli, cui modo venerabilis abbas Hartmotus praeesse videtur. Quod si quis inventus fuerit, qui hanc cartulam traditionis et reconciliationis irritam facere voluerit, ea componat, quae in lege Alamannorum continentur, et haec cartula firma permaneat in aevum cum stipulatione subnixa. Actum in Urlon, praesentibus quorum hic signa continentur. Signum Ruodpoto, qui hanc cartam reconciliationis patravit. † Uogo. † Friuntskaf. † Albrich. † Otkanc. † Emicho. † Wolfpret. † Nandker. Ego itaque Purgolf monachus et subdiaconus scripsi et subscripsi. Notavi diem sabbati, mensem aprilem, annum III regni domni Karoli regis, sub Uadalricho comite.****** 