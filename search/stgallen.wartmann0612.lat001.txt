Urkundenbuch der Abtei Sanct Gallen (Ed. Wartmann) Nr. 612*!879 11 23*!******urn:cts:formulae:stgallen.wartmann0612.lat001******gte: ; lte: ; when: 0879-11-23******â€  In nomine sanctae et individuae trinitatis Karolus divina favente clementia rex Si divinis et ecclesiasticis locis aliqua necessaria ad sustentandum et recuperandum videlicet divinum servitium donamus procul dubio regium in eo morem decenter implemus et etiam nobis ad aeternam remunerationem plurimum prodesse confidimus Quapropter omnium fidelium nostrorum noverit industria quia Hartmodus venerabilis abba depraecatus est celsitudinem nostram ut quasdam res proprii iuris nostri ad servitium beatissimi confessoris Christi Otmari traderemus statimque nos postulationibus illius satisfacere cupientes decrevimus ita fieri Concessimus igitur eidem beatissimo confessori Christi Otmaro in ducatu Alamannie quendam proprii iuris nostri curtam nomine Stamheim cum omnibus iuste et legitime ad eandem curtam deservientibus ea videlicet ratione ut inde octo homines ad servitium sancti Otmari per cotidiana tempora alerentur quatinus et servitio eiusdem supranominati sancti insistere sine intermissione praevaleant necnon et pro nobis Deum iugiter exorare non dubitent Et iussimus hoc nostrae auctoritatis praeceptum inde conscribi per quod decernimus atque iubemus ut deinceps ecclesia eiusdem supranominati sancti pastoresque illius de eadem supradicta curta habeant potestatem illo supra ordinato modo pro remedio animae nostrae observato sicuti lex et iustitia unicuique ecclesiae de suis propriis causis concedit habendum Et ut haec nostrae largitatis concessio pleniorem in Dei nomine optineat firmitatem hoc nostrae auctoritatis praeceptum inde conscribi mandavimus propriaque manu confirmantes anuli nostri inpraessione iussimus sigillari Signum M domni Karoli serenissimi regis Inquirinus notarius ad vicem Liutwardi archicancellarii recognovit et subscripsit Data non kal decb anno incarnationis Domini DCCCLXXX indictione XIII anno vero regni piissimi regis Karoli in Francia IIII in Italia primo in Dei nomine feliciter Amen****** 