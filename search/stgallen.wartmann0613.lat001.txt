Urkundenbuch der Abtei Sanct Gallen (Ed. Wartmann) Nr. 613*!879 12 09*!******urn:cts:formulae:stgallen.wartmann0613.lat001******gte: ; lte: ; when: 0879-12-09******â€  In nomine sanctae et individuae trinitatis Karolus divina favente clementia rex Noverit igitur omnium fidelium nostrorum presentium scilicet et futurorum industria quia quidam fidelis noster nomine Wolfarius deprecatus est celsitudinem nostram ut quasdam res proprii iuris nostri sibi in proprietatem traderemus statimque nos postulationibus illius consentientes decrevimus ita fieri Concessimus igitur eidem supranominato fideli nostro in comitatu Turgeuve in villa quae dicitur Uzzenwilare mansam unam et mancipia VII his nominibus Nandheri et uxor sua Adala cum filiis vel filiabus eorum et in alia villa quae vocatur Zuchenriet mansam I pertinentem ad prefatum comitatum Turgeuve ea videlicet ratione ut diebus vitae suae prescriptas res cum mancipiis utriusque sexus cum omnibus ibidem adiacentiis terris pratis silvis aquis aquarumque decursibus cultis et incultis mobilibus et inmobilibus vel quicquid dici aut nominari potest diebus vitae suae per hoc nostrae auctoritatis preceptum praefatus Wolfarius habeat teneat atque possideat perpetualiter securus Post obitum vero suum ad dominationem et potestatem sancti Galli si ille voluerit revertatur si autem noluerit concedat illud cuicumque placuerit Et ut haec nostrae largitatis concessio pleniorem in Dei nomine optineat firmitatem hoc nostrae auctoritatis preceptum propria manu firmavimus et anulo nostro iussimus sigillari Signum M domni Karoli serenissimi regis Inquirinus notarius ad vicem Liutwardi recognovit et subscripsit Data VI id decemb anno incarnationis Domini DCCCLXXX indictione XIII anno vero regni piissimi regis in Francia IIII in Dei nomine feliciter Amen****** 