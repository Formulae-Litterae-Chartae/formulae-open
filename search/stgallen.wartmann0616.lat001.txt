Urkundenbuch der Abtei Sanct Gallen (Ed. Wartmann) Nr. 616*!881 08 23*!Kloster St. Gallen******urn:cts:formulae:stgallen.wartmann0616.lat001******gte: ; lte: ; when: 0881-08-23******Omne namque quod inter partes diversas bonis moribus sanisque consiliis fuerit diffinitum necesse est propter futura iurgia subicienda succedentibus temporibus conscriptionis vinculo conligare In Dei nomine ego Kerrat trado ad monasterium sancti Galli cui modo venerabilis abba Hartmotus praeesse dinoscitur quicquid adquisitionis in Hostetharro marcho habeo et quicquid deinceps Deo adiuvante adepturus sum eo scilicet pacto ut easdem res ad me recipiam et tempus vitae meae possideam censumque exinde annis singulis persolvam duobus denariis Et si mihi placuerit redimere uno solido redimam post obitum autem meum legitima posteritas mea eandem adquisitionem teneat et censum exinde IIII denariis quotannis persolvat et quandocumque voluerit cum X solidis redimat Si quis autem aut ego ipse quod fieri non credo aut ullus de heredibus meis aut alia ulla opposita persona contra hanc traditionem venire et illam impedire voluerit auri untias tres et argenti pondera V in fisco coactus persolvat et nihilominus haec traditio firma permaneat cum stipulatione subnixa Actum in ipso monasterio praesentibus istis quorum hic signa notantur Signum Kerrati qui hanc traditionem fieri rogavit Signum et aliorum testium Engilbold Arthelm Folcharat Liuberat Ecco Hiltine Folchere Ruadcoz Ego itaque Werimpret monachus scripsi et subscripsi Notavi diem dominicum X kal august annum primum domni imperatoris Karoli Uodalrichum comitem****** 