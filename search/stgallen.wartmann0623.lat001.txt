Urkundenbuch der Abtei Sanct Gallen (Ed. Wartmann) Nr. 623*!882 09 23*!******urn:cts:formulae:stgallen.wartmann0623.lat001******gte: ; lte: ; when: 0882-09-23******â€  In nomine sanctae et individuae trinitatis Karolus divina favente clementia imperator augustus Si peregrinorum et sustentacula pauperum solita provisione gubernamus plurimum nobis ad aeternam remunerationem prodesse confidimus Ideoque noverit omnium fidelium nostrorum industria quod nos divino ut credimus instinctu quendam montem quo reliquiae et ecclesia sancti Victoria constructa esse dinoscitur atque religioso quorundam Scotorum conventu incolitur ad monasterium sancti Galli iure proprietario contulimus Hoc est praedictum montem cum pascuis et silvis quantum ibidem pertinet ad partem dominicam de curte de campos et decimas de iuchos nostros in villa Venommia insuper unam vineam in villa Rautena prope ecclesiam sancti Martini ex integro cum finibus et pomiferis suis et quae ad eam pertinent ita videlicet ut provida sollicitudine a rectoribus eiusdem ecclesiae gubernetur et fratribus ibidem Domino famulantibus solicitudo supradictae ecclesiae succurrat Et iussimus hoc nostrae auctoritatis praeceptum inde conscribi per quod decernimus atque iubemus ut deinceps supradictus mons cum legitimis finibus suis cum pascuis et silvis quantum ibidem pertinet ad partem dominicam de curte de campos de decimae de iuchos nostros in villa Venommia insuper una vinea in villa Rautena prope ecclesiam sancti Martini ex integro cum finibus suis et quae ad eam pertinent eiusdem monasterii atque rectorum illius ditioni subiaceat habendum tenendum et regulariter ordinandum Et ut deinceps firmum et stabile permaneat hoc idem praeceptum propria manu firmavimus et anulo nostro iussimus sigillari Signum M domni Karoli serenissimi imperatoris augusti Inquirinus notarius ad vicem Liutwardi archicancellarii recognovit et subscripsit Data VIIII kal octob anno incarnationis Domini DCCCLXXXIII indictione XV anno vero imperii domni Karoli in Italia secundo in Francia primo in Dei nomine feliciter Amen****** 