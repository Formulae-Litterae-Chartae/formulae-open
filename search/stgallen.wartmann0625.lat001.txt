Urkundenbuch der Abtei Sanct Gallen (Ed. Wartmann) Nr. 625*!882, (883)*!Kloster St. Gallen******urn:cts:formulae:stgallen.wartmann0625.lat001******gte: ; lte: ; when: 0882gte: ; lte: ; when: 0883******Complacuit mihi Hartmoto abbati monasterii sancti Galli una cum consensu fratrum et advocati mei Witonis ut res quas nobis tradidit Hiltithiu cum manu filii sui Thiotini ei iterum per hanc precariam represtaremus quod ita et fecimus Tradidit itaque praedicta mulier cum manu filii sui Thiotini quicquid habuit in Helfoltiswilare et quicquid in monte qui dicitur Hemmemberch de parte silvae habuit ea scilicet ratione ut praedictus filius eius easdem res ad se recipiat et censum exinde persolvat II denariis aut I maldro Similiter et legitima posteritas eius sub eodem censu teneat redemptione illi et posteritati eius omnino denegata Actum in ipso monasterio publice praesentibus istis quorum hic nomina subnotantur Signum Hartmoti abbatis et advocati sui Witonis qui hanc precariam fieri rogaverunt sig Folcharti decani et Werimberti aeditui et Kerberti cellararii Thiothardi portarii Ruadini hospitarii Otwini camerarii Signa et aliorum testium qui ibi praesentes fuerunt sig Engilbold Ruadpret Cozpret Adalram Hungoz Oadalpret Waldpret Ego Werimpret subdiaconus scripsi et subscripsi Notavi diem veneris annum II domni Karoli imperatoris Adalbertum comitem****** 