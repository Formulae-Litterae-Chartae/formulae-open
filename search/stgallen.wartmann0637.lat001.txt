Urkundenbuch der Abtei Sanct Gallen (Ed. Wartmann) Nr. 637*!884 06 22*!Lommis******urn:cts:formulae:stgallen.wartmann0637.lat001******gte: ; lte: ; when: 0884-06-22******Ego itaque Peiere trado ad coenobium sancti Galli pro remedio animae meae quicquid proprietatis in Tegeresca hodierna die visus sum possidere edificiis campis pratis pascuis silvis viis aquis aquarumque decursibus seu quicquid dici vel nominari potest omnia videlicet ex integro trado ad praefatum coenobium cui modo nobilis abbas Bernhardus praeest ea scilicet conditione ut econtra recipiam ab ipso abbate in praedicto loco id est in Tegeresca omnem hereditatem quam Meridrud dedit sancto Gallo totoque tempore vitae meae utrasque res possideam et annis singulis censum inde solvam hoc est de meo praedio quod ego tradidi denarios IIII seu maldra II de grano de hereditate autem Meridrudae quam ab abbate suscepi solidum I seu maldra VI de grano redemptione mihi earundem rerum omnino denegata et hoc addito ut quatuor iurnales arem in anno scilicet tempore vernali unum alium in iunio autunali autem tempore duos Similiter et cuncta legitima posteritas mea easdem res in eodem censu possideat redemptione et illi non concessa Et si forte contigerit ut rectores nominati coenobii res suas hoc est traditionem Meredrudae ab heredibus meis legitimis auferre voluerint tunc heredes mei potestatem habeant res suas scilicet traditionem meam in Tegeresca vertendi quocumque voluerint Si autem sua sponte praefatas res Meredrudae dimiserint heredes mei vel censum praefatum inde neglexerint reddere tunc absque ullius contradictione utraeque res hoc est et traditio mea et res Meredrudae in integrum redeant in ius praedicti coenobii perpetualiter possidendae Si vero legitimis heredibus destitutae fuerint ipsae res tunc similiter in ius monasterii cedant Actum in Loubmeissa publice praesentibus quorum hic nomina subnotantur Signum Peiere qui hanc traditionem perpetravit † Altrich † Maganloh † Reginbold † Walto † Adalbret † Asprant † Adalram † Ratpret † Luitpret † Willibold Kerenbold † Wolfpret Ego itaque Purgolf monachus et subdiaconus ad vicem Wolfdrige presbyteri scripsi et subscripsi Notavi diem lunae hoc est X kal iul annum III domni Karoli imperatoris Adalbertum comitem****** 