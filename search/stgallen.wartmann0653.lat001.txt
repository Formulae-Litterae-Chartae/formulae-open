Urkundenbuch der Abtei Sanct Gallen (Ed. Wartmann) Nr. 653*!886 06 09*!Sasbach******urn:cts:formulae:stgallen.wartmann0653.lat001******gte: ; lte: ; when: 0886-06-09******â€  In nomine sanctae et individuae trinitatis Karolus divina favente clementia imperator angustus. Quicquid ad loca sancta impendiorum conferre curaverimus, Deum nobis pro hoc remuneratorem promereri confidimus. Et idcirco omnes fideles nostros, praesentes videlicet et futuros, scire volumus, qualiter nos ob amorem Domini nostri iesu Christi et pro remedio animae nostrae quasdam res proprietatis nostrae ad monasterium sancti Galli iure perpetuo in proprietatem concessimus, hoc est in comitatu Perehtoldespara in villa, quae dicitur Leffinga, quicquid nos iuste et legitime in illa plebe habere videbimur cum omnibus iuste et legitime ibidem aspicientibus, aedificiis, mancipiis utriusque sexus, terris, agris, campis, pratis, pascuis, silvis atque silvarum marchis, aquis aquarumque decursibus, molendinis, exitibus et regressibus omnibusque utensilibus ibi pertinentibus. Et ideo hoc nostrae auctoritatis praeceptum inde conscribi iussimus, per quod decernimus atque omnino iubemus, ut praefatae res, sicut supradiximus, ad praefatum monasterium deinceps firmiter atque inviolabiliter permaneant, nullo umquam successorum nostrorum hoc irrumpente. Et ut haec nostrae largitionis auctoritas succedentibus temporibus firmiorem ac diuturniorem in Dei nomine obtinere valeat vigorem, manu propria subter eam firmavimus et anuli nostri impressione insigniri iussimus. Signum domni M serenissimi Karoli imperatoris augusti. Amalbertus notarius ad vicem Liutwardi archicancellarii recognovi et subscripsi. Data V id. iun., anno Domini incarnationis DCCCLXXXVI, indictione IIII, anno imperii imperatoris Karoli in Italia VI, in Francia IIII, in Gallia II. Actum ad Sahspah in Dei nomine feliciter. Amen.****** 