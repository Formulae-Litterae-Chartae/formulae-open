Urkundenbuch der Abtei Sanct Gallen (Ed. Wartmann) Nr. 661*!887 05 30*!Kirchen******urn:cts:formulae:stgallen.wartmann0661.lat001******gte: ; lte: ; when: 0887-05-30******â€  In nomine sanctae et individuae trinitatis Karolus divina favente clementia imperator augustus Si loca divino cultu mancipata nostrae auctoritatis potentia tuerimus et eis ali- quod nostrae largitatis emolumentum praebuerimus id nobis ad aeternam remunerationem plurimum prodesse confidimus Idcirco noverit omnium fidelium nostrorum praesentium scilicet et futurorum sollertia qualiter quaedam decreta et statuta antecessorum nostrorum videlicet avi nostri Hludowici imperatoris ac serenissimi patris nostri Hludowici regis nostris obtutibus delate sunt in quibus ex ipsorum iustissima concessione et ex consensu fidelium suorum continebatur de inmunitate et de coacto iuramento monasterii sancti Galli ubi modo Bernhardus abba praeest quae nos benigne suscipientes cum consensu omnium fidelium nostrorum firmamus et nunc firmissime statuimus ut sicut monasterium Augiae et caetera loca ad fiscum nostrum pertinentia coatum iuramentum et inmunitatem habent ita quoque praefatum monasterium sancti Galli et res quae modo ad ipsum pertinent et quae deinceps ad ipsum locum a fidelibus tradentur coactum iuramentum et inmunitatem habent talique lege sub nostra firmissime tuitionis inmunitate omni tempore contineantur ut nullus iudex vel dux hominibus vel rebus ipsius monasterii ullam molestiam inferre praesumat et ubicumque necesse sit res eiusdem loci cum coacto iuramento firmiter inquirantur Et ut haec nostrae tuitionis concessio apud posteros inviolabilem optineat vigorem manu propria firmavimus et bullae nostrae inpraessione assignari iussimus Signum domni Arnolfi M piissimi regis Signum M domni Karoli serenissimi imperatoris augusti Inquirinus notarius ad vicem Liutwardi archicancellarii recognovit et subscripsit Data III kal iun anno incarnationis Domini DCCCLXXXVII indictione V anno vero regni domni Karoli VIIII imperii autem VII Actum Chiriheim curtam regiam in Dei nomine feliciter Amen****** 