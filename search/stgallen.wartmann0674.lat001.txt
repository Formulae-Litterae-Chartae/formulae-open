Urkundenbuch der Abtei Sanct Gallen (Ed. Wartmann) Nr. 674*!890 01 10*!Regensburg******urn:cts:formulae:stgallen.wartmann0674.lat001******gte: ; lte: ; when: 0890-01-10******â€  In nomine sanctae et individuae trinitatis Arnolfus Dei auxiliante gratia rex. Comperiat cunctorum fidelium Christi generalitas qualiter nos per interventum fidelis comitis nostri Iringi et Erici ministerialis nostri cuidam fideli vassallo nostro, nomine Egino, in pagis tribus Perahtoltaspara, Alpagouve et Prisaligouve in locis quinque Vaganesheim, Pelaha, Husun, Egipetingun et Veldperga nominatis hobas XV cum familiis quinque iure perenni in proprium concessimus cum curtilibus et aedificiis, mancipiis, campis, agris, pratis, pascuis, silvis, aquis aquarumque decursibus, molinis, piscationibus, viis et inviis, exitibus ac reditibus, quaesitis et inquirendis, cultis et incultis, mobilibus et immobilibus et cum universis ad easdem hobas iure legitimeque pertinentibus. Et iussimus ei inde hoc praesens auctoritatis nostrae praeceptum conscribi, firmissime imperantes, ut praefatus Egino de his omnibus habeat potestatem tenendi, donandi, vendendi, commutandi vel quicquid exinde voluerit faciendi absque ullius impedimento. Et ut haec auctoritas nostra firmior habeatur et per futura tempora a fidelibus nostris verius credatur ac diligentius observetur, manu nostra eam firmavimus anuloque nostro sigillari iussimus. Signum Arnulfi M regis invictissimi. Aspertus cancellarius ad vicem Deotmari archicappellani recognovi et subscripsi. Data IIII id. ian., anno incarnationis Domini DCCCLXXXVIIII, indictione VIII, anno III regni Arnolfi piissimi regis. Actum Regino civitate in Dei nomine feliciter. Amen.****** 