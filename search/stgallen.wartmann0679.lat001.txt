Urkundenbuch der Abtei Sanct Gallen (Ed. Wartmann) Nr. 679*!890 08 01, 890 08 08, 890 08 15, 890 08 22, 890 08 29*!******urn:cts:formulae:stgallen.wartmann0679.lat001******gte: ; lte: ; when: 0890-08-01gte: ; lte: ; when: 0890-08-08gte: ; lte: ; when: 0890-08-15gte: ; lte: ; when: 0890-08-22gte: ; lte: ; when: 0890-08-29******Opitulante Domini gratia Salomon episcopus et abba monasterii sancti Galli. Convenit itaque nos una cum consensu fratrum et advocati nostri Eskirici, ut res, quas Adalhelm nobis tradidit, ei per hanc precariam represtaremus. Prefatus itaque Adalhelm omnem proprietatem suam, quam hodierna die habere visus est in loco, qui dicitur Puobinwilare, potestativa manu tradidit ad monasterium sancti Galli; ea videlicet ratione, ut ipse easdem res tempus vitae suae ad se recipiat et exinde unum denarium quotannis persolvat ad prefatum monasterium et quando voluerit cum uno solido illam traditionem redimendi licentiam habeat. Eodem censu vel pretio mater sua, si illum supervixerit, eandem hereditatem tempus vitae suae possideat; postea vero Sindolf ipsum proprietatem cum una libra potestatem habeat redimendi; interim tamen censum, id est duos denarios ad idem monasterium omnibus annis persolvere non pretermittat. Signum Salomonis venerabilis episcopi et advocati eius Eskirici, qui hanc precariam fieri decreverunt. Signa officialium monasterii. † Folchart decanus. † Cotesman cellararius. † Irmfrid camerarius. † Otuni hospitarius. † Erchanger portarius. † Notker bibliothecarius. † Albrih sacratarius. Signa etiam laicorum ibidem presentium. † Adalhelm. Otheri. Wito. Arolf. Folcherat. Rodpret. Pato. Reginger. Reginbold. Lantfrid. Wolfhart. Adalram. Puoto. Altrich. Ego Gundhere scripsi et subscripsi. Notavi diem sabbati, mense augusto, tertio anno regis Arnulfi, sub Adalberto comite.****** 