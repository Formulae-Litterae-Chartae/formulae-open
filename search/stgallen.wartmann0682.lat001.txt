Urkundenbuch der Abtei Sanct Gallen (Ed. Wartmann) Nr. 682*!891 01 06*!Regensburg******urn:cts:formulae:stgallen.wartmann0682.lat001******gte: ; lte: ; when: 0891-01-06******â€  In nomine sanctae et individuae trinitatis Arnolfus divina favente clementia rex Notum esse volumus omnibus sanctae Dei ecclesiae fidelibus nostrisque praesentibus et futuris qualiter nos rogatu et deprecatione Adalperti et Theotingi fidelium nostrorum cuidam fideli nostro nomine Anno quasdam res proprietatis nostrae in proprium concessimus hoc est in pago Aragouve in comitatu Chadalohi senioris sui in villa Augusta quicquid hactenus habuit in beneficium totum ei concessimus in proprium id est aecclesiam I et hobas VII cum aedificiis et curtilibus mancipiisque omnibus utriusque sexus cum censibus terris agris campis cultis vel incultis pratis pascuis silvis aquis aquarumque decursibus molinis piscationibus viis et inviis exitibus et regressibus mobilibus vel inmobilibus quaesitis et inquirendis et cum omnibus iuste et legitime ad ipsam aecclesiam et illas VII hobas pertinentibus totum memorato Annoni per hoc praesens auctoritatis nostrae praeceptum in proprium donamus et tradimus ut ab hodierna die de his omnibus securam et firmissimam habeat potestatem tenendi donandi vendendi commutandi et quicquid sibi placuerit faciendi ea videlicet ratione ut Dei aecclesiae et episcopo de sua iustitia nihil inde minuatur aut subtrahatur Et ut haec nostra largitio firmior habeatur et diligentius conservetur manu propria nostra sub hoc confirmavimus et sigillo nostro assignari iussimus Signum domni Arnolfi M serenissimi regis Aspertus cancellarius ad vicem Deotmari archicappellani recognovi et subscripsi Data VIII idus ian anno Domini DCCCXCI indictione VIII anno autem IIII regni domni Arnolfi serenissimi regis Actum Reganesburch in Christi nomine feliciter Amen****** 