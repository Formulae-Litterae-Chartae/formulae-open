Urkundenbuch der Abtei Sanct Gallen (Ed. Wartmann) Nr. 701*!895*!Awangen******urn:cts:formulae:stgallen.wartmann0701.lat001******gte: ; lte: ; when: 0895******Ego itaque Thancholf filius Thancholfi de villa, que dicitur Sneita, cum filiam Hartmanni nomine Suongartam in coniugium acciperem, dotavi ei talem hereditatem, qualem mihi in portionem veniebat de hereditate matris meae Chuningunde, inprimum curtem cum sepe circumcinctam et in ea domum constructam XII solidorum valentem, scuriam V solidorum valentem, V iuchos de silva et XXV iuchos inter arativa terra et pratis, et si amplius erit de illa hereditate, ad ipsam dotem revertatur, mancipia II in provincia, boves IIII, vacce II, de pecoribus capita XX et utensilia in domo, agris, pratis, silvis, viis, aquis aquarumque decursibus, pascuis, introitum et exitum, caesuram lignorum; haec omnia ea conditione illi tradidi, ut simul ea utamur, et si Deus nobis heredem donaverit, ille habeat; sin autem, tunc post discessum amborum ipsa res ad monasterium sancti Galli revertantur perpetualiter possidende pro remedium anime nostre vel parentum nostrorum. Si quis autem, aut ego, quod fieri non credo, aut ullus de heredibus nostris aut ulla opposita persona hanc kartam dotis irritam facere aut eam irrumpere temptaverit, quod coepit non impleat et insuper ad aerarium regis auri uncias III et argenti pondera V coactus persolvat. Actum in loco, qui dicitur Oninwancg, in festivitate sancti Mihchahelis archangeli publice, praesentibus quorum hic nomina notantur. Signum Thancholfi, qui hanc kartam dotis fieri voluit. sig. patris eius Thancholfi. Alterich. Willihere. Kerbret. item Willihere. Ysanger. Hiltibret. Reginger. Milo. Lantfrid. Ruodpret. Wolfker. Plidker. Wino. Perechcoz. Pabo. Ruodhart. Reginbret. Heriwine. Wolvene. Eschericus advocatus sancti Galli. Ego itaque Nordpret indignus presbyter scripsi et subscripsi. Notavi diem lune, annum VIII Arnulfi regis, comitem Adalbertum.****** 