Urkundenbuch der Abtei Sanct Gallen (Ed. Wartmann) Nr. 704*!896 05 29*!Sitterdorf******urn:cts:formulae:stgallen.wartmann0704.lat001******gte: ; lte: ; when: 0896-05-29******Ego itaque Perectram de incertitudine presentis vitae cogitans pro remedio animae meae parentumque meorum trado omnem adquisitionem meam ad monasterium sancti Galli ubi modo Salomon episcopus preesse dinoscitur quicquid hodierna die visus sum habere in villa quae dicitur Cillislata in pago qui vocatur Turgouve tam domibus quam caeteris aedificiis agris pratis campis silvis aquis aquarumque decursibus cultis et incultis mobilibus et immobilibus et quicquid dici vel nominari potest omnia per integrum ad prefatum monasterium trado ea videlicet ratione ut ego ipse easdem res ad me recipiens tempus vitae meae sub censu duorum modiorum de avena vel duorum pullorum possideam et quandocumque voluero licentiam habeam redimendi cum IIII denariis Similiter et cuncta mea procreatio sub eodem censu possideant et similiter redimant Actum in Siteruno presentibus his quorum hic signa continentur Signum ipsius Perectrammi qui hanc traditionem fieri rogavit Signa et aliorum testium † Eskiric † Immo † Uadalbret † Hungoz † Thiotpret † Sindolf † Cinzo † Wolvine † Cozpret † Fridolt † Richram Ego itaque Walthere ad vicem Peronis prepositi scripsi et subscripsi Notavi diem sabbati IIII kal iun annum VIII Arnolfi regis Adalbertum comitem****** 