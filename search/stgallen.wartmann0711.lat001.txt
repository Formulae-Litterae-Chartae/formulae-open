Urkundenbuch der Abtei Sanct Gallen (Ed. Wartmann) Nr. 711*!897 05 06*!DÃ¼rnten******urn:cts:formulae:stgallen.wartmann0711.lat001******gte: ; lte: ; when: 0897-05-06******Ego Witpret ob requiem animae meae do ad monasterium sancti Galli, ubi episcopus Salomon locum obtinet abbatis, quicquid in Zurigauve in loco, qui dicitur Pinzinchhova, praesenti tempore videor possidere; eo modo, ut ego ipsas res tempore vitae meae sub censu unius denarii possideam et ipsum in festivitate sancti Martini singulis annis ad Tunriudun in avena sive in uno denario persolvam. Similiter et legalis procreatio mea easdem res sub eodem censu possideat. Actum in Tunriudun, praesentibus istis: Signum Witperti, qui hanc traditionem fieri rogavit. sig. Hadamari advocati. Signa et aliorum: Thiodolf. Perehtolt. Heribret. Wolvolt. Helidolf. Nandker. Rihker. Thioto. ioseph. Patacho. Amalger. Amalgoz. Helfine. Ego Thioto mancipium sancti Galli vice Peronis praepositi scripsi. Notavi diem VI feriam, II non. maias, annum VIII regis Arnolfi, imperatoris primum, comitem Adalgozum.****** 