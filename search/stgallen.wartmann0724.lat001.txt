Urkundenbuch der Abtei Sanct Gallen (Ed. Wartmann) Nr. 724*!902 08 06*!Tribur******urn:cts:formulae:stgallen.wartmann0724.lat001******gte: ; lte: ; when: 0902-08-06******â€  In nomine sanctae et individuae trinitatis Hludowicus divina favente clementia rex. Noverit omnium fidelium nostrorum, praesentium scilicet et futurorum industria, qualiter nos cum venerabili viro Salomone episcopo et abbate monasterii sancti Galli quandam fecimus commutationem. Dedimus itaque eidem episcopo et abbati ex parte iuris nostri ad praefatum scilicet monasterium quicquid habuimus proprie ad nostram ditionem pertinens in pago Para in locis nuncupatis Veccenhusa et Steiga et Tivinwang vel quodcumque in vicinio locorum ipsorum, id est superius in his montanis ad fiscum nostrum et ad curtam Rotwila in dominium nostrum aspicere et pertinere videtur, et insuper hobam I ad Aspesinga ac curtile unum prope lacum Potamicum, ubi Similesaha in lacum ipsum defluit, cum domibus aliisque aedificiis, mancipiis utriusque sexus, villaribus, censis, terris, agris, pratis, pascuis, silvis, aquis aquarumque decursibus ceterisque omnibus ad supradicta loca legali terminatione addictis. Econtra ipse episcopus et abbas e parte monasterii dedit nobis in Swalavelden curtam I Pappenheim nuncupatam, similiter cum omnibus iuste et legitime ad ipsam pertinentibus, ob hoc videlicet, ut eandem curtam cuidam fideli nostro nomine Meginwart in proprium traderemus. Quapropter volumus et iubemus, ut quicquid ex parte nostra parti monasterii vel ex illa nobis collatum est et traditum, a die praesenti omni deinceps tempore iure firmissimo teneatur et absque ulla mutabilitate perenniter possideatur. Et ut hoc nostrae auctoritatis praeceptum inconcussam obtineat stabilitatem, manu propria nostra subtus id corroborantes anuli nostri impressione sigillari mandavimus. Signum domni Hludowici M serenissimi regis. Ernustus cancellarius ad vicem Theotmari archicappellani recognovit et subscripsit Data VIII iduum augustarum die, anno incarnationis Domini DCCCCII, indictione V, anno vero regni domni Hludowici III. Actum Triburias in Dei nomine feliciter. Amen.****** 