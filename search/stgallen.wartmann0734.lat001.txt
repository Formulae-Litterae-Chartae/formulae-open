Urkundenbuch der Abtei Sanct Gallen (Ed. Wartmann) Nr. 734*!904 06 01*!Pavia******urn:cts:formulae:stgallen.wartmann0734.lat001******gte: ; lte: ; when: 0904-06-01******In nomine Domini Dei omnipotentis eterni Berengarius divina ordinante clementia rex Si benivola humanitate gracia regalis benignitas sanctis ac venerabilibus locis temporalia commoda serena mente offerre ac confirmare contendit profecto eterne retribucionis merito et instantia regiminis soliditate redimita florescet Omnium igitur sancte Dei ecclesie nostrorumque fidelium presencium ac futurorum industrie innotescimus Salomonem reverendissimum episcopum cuius eure ac providentie sancti Galli cenobium commissum perpenditur interventu Sigiffredi illustris sacri pallacii nostri comitis dilectissimi fidelis nostri submissis precibus nostram exorasse clemenciam ut abbaciam nostram que Massini nominatur cuius ecclesia in honore sancte Dei genitricis semperque virginis Marie dicata consistit sita infra regnum nostrum in comitatu Stacionensi per nostri precepti inscriptionem beati Galli cenobio in integrum perpetualiter habendum concederemus quorum obsecracionem benigne suscipientes ratam atque omnino recipiendam laudantes divini cultus sanctorum ardore succensi ut sua nos tuicione defendant et eterne vite salutem atquirant quicquid ubique exinde infra nostri regni fines pertinere dinoscitur beatissimi confessoris Cristi Galli monasterio in quo corporis eius sanctissima gleba quiescit iam fata abbacia Massini dicta per hoc nostre dapsilitatis pragmaticon cum curtibus cappellis ac oratoriis gasis ac ceteris omnibus vineis pratis pascuis silvis salectis sacionibus aquis aquarumque decursibus molendinis piscacionibus theloniis reddicionibus districtionibus montibus vallibus planiciebus cultis et incultis divisis et non divisis servis et ancillis aldionibus et aldianis ac familiis utriusque sexus seu cum omnibus que dici vel nominari possunt ad eandem abba- ciam pertinentibus atque aspicientibus adiacentibus atque longinquis absque minoracione aliqua vel refragacione offerimus largimur et confirmamus habenda et inconvulse in perpetuum possidenda excepta molestia cuiuscunque Si quis igitur hoc nostre offersionis et confirmacionis preceptum aliquando in aliquo infringere temptaverit aut aliqua a predicto beati Galli cenobio subtrahere quesierit ut conatus eius instabilis sit noverit se compositurum auri obriti libras centum medietatem camere palacii nostri et medietatem prelibato sancti Galli cenobio quod ut verius credatur et diligencius ab omnibus observetur manu propria roboratum annuli nostri inpressione subter assignari precepimus Signum domini Berengarii excellentissimi regis Ambrosius cancellarius ad vicem archiepiscopii et archicancellarii recognovi Data kal iunii anno dominice incarnacionis DCCCCIIII domini vero Berengarii regis XXIII indictione VII Actum palacio Ticinensi in Cristi nomine feliciter Amen****** 