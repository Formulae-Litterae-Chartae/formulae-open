Urkundenbuch der Abtei Sanct Gallen (Ed. Wartmann) Nr. 740*!905 01 21*!Bodmann******urn:cts:formulae:stgallen.wartmann0740.lat001******gte: ; lte: ; when: 0905-01-21******â€  In nomine sanctae et individuae trinitatis Hludowicus divina favente clementia rex Noverit omnium fidelium nostrorum praesentium scilicet atque futurorum industria qualiter nos cum venerabili viro Salomone episcopo et abbate monasterii sancti Galli quandam fecimus commutationem Dedimus itaque eidem episcopo et abbati ex parte iuris nostri ad prefatum scilicet monasterium quicquid habuimus proprie ad nostram ditionem pertinens in pago Para in locis nuncupatis Vekkenhusa Steiga et Tiunang et quicquid ad ipsa loca sive in magnis sive in parvis rebus iure ac legitime pertinere videtur cum curtilibus aedificiis mancipiis omnibusque appenditiis supradictis locis rite coherentibus et insuper prope lacum Potamicum in villa Thatalabahc dicta hobam unam quam vir Wolfker dictus habitabat et in orientali parte regiae curtis curtile unum ad hostium rivi Tiufenbah dicti duo iugera continens cum via exitu et aditu talique usu silvatico ut qui illic sedent sterilia et iacentia ligna licenter colligant cum mancipiis aedificiis et omnibus appendiciis ad predictam hobam pertinentibus hoc quoque ad aucmentum huius donationis addidimus ut omni anno potestatem habeant decem molares lapides ibidem incidere Econtra ipse episcopus et abbas ex parte monasterii dedit nobis in Svalavelden curtem unum Pappenheim nominatum similiter cum omnibus iuste ac legitime ad ipsum pertinentibus ob hoc videlicet ut eundem curtem cuidam fideli nostro nomine Meginwart in proprium traderemus Quapropter volumus et iubemus ut quicquid ex parte nostra parti monasterii vel ex illa nobis collatum est et traditum a die presenti omni deinceps tempore iure firmissimo teneatur et absque ulla mutabilitate perenniter possideatur Et ut hoc nostrae auctoritatis preceptum firmum stabileque consistat manu nostra illud firmavimus et sigillo nostro consignari iussimus Signum domni Hludowici M serenissimi regis Ernustus cancellarius ad vicem Theotmari archicappellani recognovit et subscripsit Data XII kal febr anno incarnationis Domini DCCCCV indictione VIII anno autem regni domni Hludowici VI Actum Potamico palacio in Dei nomine Amen****** 