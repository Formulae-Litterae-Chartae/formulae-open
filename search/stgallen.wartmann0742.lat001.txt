Urkundenbuch der Abtei Sanct Gallen (Ed. Wartmann) Nr. 742*!905 02 14*!Helfenswil******urn:cts:formulae:stgallen.wartmann0742.lat001******gte: ; lte: ; when: 0905-02-14******Notum sit omnibus praesentibus scilicet et futuris quod ego Kerine cum manu uxoris meae Engilratae quoddam concambium feci cum Salomone abbate monasterii sancti Galli Dedi ergo ego Kerine cum manu uxoris meae Engilratae ad monasterium sancti Galli ubi modo venerabilis Salomon abba praeesse dinoscitur omnem proprietatem meam in Helfolteswilare iuchos inter saltum et arativam terram quadraginta eo pacto ut in Purraro marcho aequalia recipiam et in silva usus ad focos et ad sepes et ad aedificia quantum sufficerent ad curtile quod concambiavi porcis etiam in ipso curtili enutritis saginam quandocumque provenerit et exinde singulis annis duos denarios ad basilicam in loco Purra constructa pro censu persolvam Et hoc ipsum faciat uxor mea Engilrat si me supervixerit similiter et legitima mea procreatio faciat Si autem iniuria aliqua pro augmentatione census de rectoribus monasterii mihi oborta fuerit potestatem habeam quae de monasterio recepi redonare et quae mea fuerunt recipere alioquin mihi atque posteritati meae redemptione omnino denegata Actum in Helfolteswilare publice praesentibus quorum hic signacula subponuntur Signum ipsius Kerine et uxoris eius Engilratae qui hoc concambium fecerunt Signa et aliorum testium Amalung Immo Horskine Thiotpret Wito Waltfrid Erchanbret Neribret Amalbret Truogo Ego Elolf indignus monachus et diaconus rogatus scripsi et subscripsi Notavi V fer XVI kal mar annum VI Hludowici regis Adalbertum comitem****** 