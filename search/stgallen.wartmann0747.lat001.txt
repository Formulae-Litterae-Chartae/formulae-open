Urkundenbuch der Abtei Sanct Gallen (Ed. Wartmann) Nr. 747*!905, (906) 08 13 (12)*!Rotweil******urn:cts:formulae:stgallen.wartmann0747.lat001******gte: ; lte: ; when: 0905-08-13gte: ; lte: ; when: 0906-08-13gte: ; lte: ; when: 0905-08-12gte: ; lte: ; when: 0906-08-12******In Dei omnipotentis nomine. Ego Perehcoz pro remedio animae meae parentumque meorum quicquid proprietatis in Keberateswilarro marcho hodierna die visus sum habere eum domibus, aedificiis, agris, pratis, pascuis, viis et inviis, silvis, aquis aquarumque decursibus, cultis et incultis, molinis, mobilibus et immobilibus et quicquid dici vel nominari potest, omnia ex integro trado ad monasterium sancti Galli, ubi modo venerabilis Salomon abba praeesse dinoscitur; ea ratione, ut ego ipse easdem res sub mea potestate per tempus vitae meae possideam sub censu unius denarii, quem singulis annis persolvam, et si quando mihi libuerit, cum uno solido redimendi licentiam habeam. Similiter et legitima procreatio mea easdem res per tempus vitae suae possideat sub censu duorum denariorum, et si illis quandoque placuerit, cum duobus solidis redimendi licentiam habeant. Si autem ego aut ipsi eandem proprietatem non redimimus, tunc praefatae res ex integro praedicti monasterii dominio succedant absque ullius personae contradictione perpetualiter possidendae. Si autem ego ipse aut ullus heredum meorum vel ulla alia opposita persona hanc traditionis cartam irrumpere temptaverit vel de eisdem rebus praefato monasterio aliam iniuriam inferre praesumpserit, auri uncias III, argenti pondera V ad aerarium regis coactus persolvat, traditio autem haec nihilominus firma stabilisque permaneat cum stipulatione subnexa. Actum in Richenbach publice, praesentibus quorum hic nomina subponuntur. Signum ipsius Perehcozi, qui hanc traditionem manu sua firmavit. Signa et aliorum testium ibidem presentium. Othere. Arolf. Eskirich. Folcherat. Reginger. Adalbret. Engilram. item Reginger. Lantfrid. Waldram. Wolfhart. Rathere. Werino. Adalbero. Adalho. Adalram. item Engilram. Anzo. Ego itaque Elolf indignus monachus atque subdiaconus ad vicem Peronis praepositi ab eo iussus scripsi et subscripsi. Notavi diem III fer., id. aug., annum domni Hludowici regis VII, sub Adalberto comite.****** 