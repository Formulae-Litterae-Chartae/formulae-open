Urkundenbuch der Abtei Sanct Gallen (Ed. Wartmann) Nr. 750*!907 04 17 (?)*!******urn:cts:formulae:stgallen.wartmann0750.lat001******gte: ; lte: ; when: 0907-04-17******Ego Herewart cogitans pro remedio anime mee parentumque meorum proprietatem meam trado ad monasterium sancti Galli, cui modo Salomon abba praeesse dinoscitur, quicquid hodierna die in Gozzosouvaro marcha visus sum possidere, cum aedificiis, campis, silvis, pascuis, viis, aquis aquarumque decursibus, cultis et incultis, mobilibus et inmobilibus omnibusque rebus ad eandem proprietatem pertinentibus; eo pacta, ut ego ipse easdem res ad me recipiens per tempus vitae meae possideam et inde censum annis singulis circa missam sancti Martini ad basilicam in Herinesouva persolvam, id est II denarios. Similiter et legitima procreacio mea de eisdem rebus eundem censum persolvant, redemcione mihi et illis amplius denegata. Si autem legitima procreacio mea defecerit, tunc praefate res ex integro ad monasterium succedant perpetualiter possidende. Signum Herewarti, qui hanc tradicionem fieri rogavit, et advocati mei Amalungi et aliorum testium. Thiotprect. Puoto. Wolfhart Winerat. Adalram. Walto. Wito. Winidhere. item Wolfhart. Albcoz. Thietirih. Adalhart. Heledcrim. Amalbrect. Paldo. Paldker. Ego Thioto indignus presbyter scripsi et subscripsi. Actum in Herinesouva, coram altari sancti salvatoris, VI fer., XV kal. mai, anno XVII Hluduwici regis, Adalbertum comitem.****** 