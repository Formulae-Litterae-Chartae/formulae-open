Urkundenbuch der Abtei Sanct Gallen (Ed. Wartmann) Nr. 758*!909 07 18*!Herisau******urn:cts:formulae:stgallen.wartmann0758.lat001******gte: ; lte: ; when: 0909-07-18******In Dei omnipotentis nomine. Ego Nandolf trado ad monasterium sancti Galli, ubi modo venerabilis Salomon abba praeesse dinoscitur, quicquid proprietatis in Cozzesouvarro marcho in villa Adelineswilare hodierna die visus sum possidere, cum domibus, aedificiis, agris, pratis, pascuis, silvis, viis, aquis aquarumque decursibus, cultis et incultis, mobilibus et immobilibus omnibusque rebus ad eandem proprietatem pertinentibus; ea scilicet ratione, ut ego ipse easdem res ad me recipiens tempus vitae meae possideam et inde censum singulis annis circa missam sancti Martini ad basilicam in Herinesouva persolvam, id est I denarium, legitima autem procreatio mea de eisdem rebus censum, id est II denarios vel unum maldrum de grano sive IIII pullos, ad praedictum locum persolvat redemptione mihi et illis amplius denegata. Si autem legitima procreatio mea defecerit, tunc praefatae res ex integro ad monasterium succedant perpetualiter possidendae. Si quis vero, quod absit, hanc traditionem violare temptaverit, auri uncias III, argenti pondera V coactus ad aerarium regis persolvat, et haec traditio firma nihilominus permaneat stipulatione subnixa. Actum in Herinesouva coram altari sancti salvatoris publice, praesentibus quorum hic signacula subnotantur. Signum ipsius Nandolfi, qui hanc traditionem manu sua fecit. Signa et aliorum testium: Thiotpret, Puoto. Wolfhart. Winerat. Adalram. Waldo. item Wolfhart. Wito. Thietrich. Waldram. Albgoz. Ego Notker indignus monachus ad vicem prepositi Cozolti, qui hanc traditionem manu sua suscepit, praesente advocato suo Amalungo scripsi et subscripsi. Notavi diem III fer., XV kal. aug,, anno XVII Hludowici regis, sub Adalberto comite.****** 