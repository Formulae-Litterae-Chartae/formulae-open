Urkundenbuch der Abtei Sanct Gallen (Ed. Wartmann) Nr. 765*!912 01 11*!Bodmann******urn:cts:formulae:stgallen.wartmann0765.lat001******gte: ; lte: ; when: 0912-01-11******â€  In nomine Dei aeterni Chuonradus divina favente clementia rex Si iustis fidelium nostrorum petitionibus assensum praebemus eosdem procul dubio devotiores nobis efficimus et regni a Deo nobis commissi gubernacula in melius augmentamus Quapropter noverit omnium praesentium scilicet et futurorum nobis subiectorum industria quod interventu et admonitione fidelissimi nobis Salomonis episcopi comitum quoque Erchangarii et Chuonradi Uodalrici Hugonis ob perpetuam divinae remunerationis mercedem quoddam ditionis nostrae donativum in loco Munichinga dicto in pago Chlethgeuve ad monasterium sancti Galli Deo sanetisque eius ibidem famulantibus possidendum ac perpetualiter perfruendum contradimus illud videlicet quicquid in eodem loco Munichinga Rambreht presbiter possidens erga antecessores nostros sub censu reddito proservivit eodem Ramberto ad hoc voluntario et consentiente Et ut huius praecepti nostri decretum firmius habeatur et credatur manu propria id ipsum roboravimus ac sigilli nostri inpressione insigniri praecepimus Signum domni Chuonradi M serenissimi regis Salomon cancellarius ad vicem Piligrimi archicapellani recognovi et subscripsi Data III id ian anno ab incarnatione Domini DCCCCXII indictione XV anno vero imperii Chuonradi piissimi regis I Actum Potamis curte regia in Christi nomine feliciter Amen****** 