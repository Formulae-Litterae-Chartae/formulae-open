Urkundenbuch der Abtei Sanct Gallen (Ed. Wartmann) Nr. 769*!912 10 03*!Ulm******urn:cts:formulae:stgallen.wartmann0769.lat001******gte: ; lte: ; when: 0912-10-03******â€  In nomine sanctae et individuae trinitatis Chuonradus caelesti moderante providentia rex Noverit fidelium nostrorum usquequaque degentium universitas qualiter nos per multimodae servitutis sedulitatem simulque magnae caritatis suae cordetenus accensum ardorem Salomoni reverentissimo necnon religiositatis nomine decentissime praeconando pontifici in pago Tuhrkouensi comitatu Uodalrici omne quicquid in loco Helfolteswilare nostri iuris esse videtur et agnoscitur cum curtilibus aedificiis terris cultis et incultis pratis campis silvis pascuis aquis aquarumque decursibus viis et inviis quaesitis et inquirendis et omnibus quibuscumque magnis ac parvis ad easdem res iure aspicientibus appendiciis tenendum et perpetuo iure possidendum donavimus in proprium Hanc igitur inde fieri destinavimus conscriptionem per quam volumus firmiterque iubemus quatenus idem dilectissimus praenotatus episcopus ex eadem re omnibus diebus imposterum licentia et secura potiatur potestate habendi donandi vendendi commutandi seu quicquid sibi exinde libuerit umquam faciendi Et ut haec nostrae liberalitatis auctoritas inconcussa et inquietata omnibus succedentibus temporibus perdurare queat manu propria subtus eam notando corroborantes sigilli nostri impressione iussimus consignari Signum domni Chuonradi M serenissimi regis Salomon cancellarius ad vicem Piligrimi recognovi et subscripsi Data V non oct anno incarnationis Domini DCCCCXII anno vero imperii Chuonradi piissimi regis I Actum Ulma in Christi nomine feliciter Amen****** 