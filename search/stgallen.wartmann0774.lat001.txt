Urkundenbuch der Abtei Sanct Gallen (Ed. Wartmann) Nr. 774*!913 05 28 (?)*!Kloster St. Gallen******urn:cts:formulae:stgallen.wartmann0774.lat001******gte: ; lte: ; when: 0913-05-28******Christi ordinante clementia Engilbreht decanus monasterii sancti Galli Cum communi parique consensu fratribus nobis omnibus complacuit ut res quas nobis senior noster domnus Salomon episcopus et abba contradidit cum manu advocati nostri Amalungi per hanc precariam ei represtaremus quod et fecimus Tradidit enim nobis praedictus senior noster cum manu advocati eius Chuonradi comitis quicquid rerum in villa Helfolteswilare nuncupata ad ius regium pertinentium cum suo servitio ex regia donatione in proprietatem adquisivit cum domibus aedificiis agris pratis pascuis campis silvis viis aquis aquarumque decursibus molendinis exitibus et reditibus cultis et incultis mobilibus et immobilibus quaesitis et inquirendis omnia ex integro ad praefatum monasterium tradidit eo videlicet pacto ut res praenominatas atque omnes alias res in praescripta villa Helfolteswilare ad praetitulatum monasterium succedentes cum ecclesia et reliquis universis usibus ad eandem villam iure pertinentibus ipse ad se recipiens per tempus vitae suae possideat Et post obitum suum servitor eius Cozzolt monachus unus ex nobis si illum supervixerit utrasque res et illas quas ipse tradidit et illas quas de monasterio recepit tempore vitae eius sub usu fructuario possideat post eius autem discessum utraeque res ad monasterium redeant perpetualiter possidendae Actum in monasterio coram altari publice praesentibus istis quorum hic nomina subponuntur Signum Engilberti decani et advocati eius Amalungi qui hanc precariam cum consensu omnium fratrum patraverunt Signa et aliorum testium Ruadker sacratarius Pero portarius Wito hospitarius Hartman camararius Waldhere cellararius Cozzolt prepositus Introducantur et alii testes De Durgeuve Note Reginger Willehere Immo Lantpreht Perihker item Immo Folcherat Othere Haicho Pernhart Liutprant Hadabreht Azzo item Azzo Winidhere Kerloh item Reginger Heinrich Erchanbreht item Hadabreht Thiotpreht Engilram Wolfhart Wito Winerat Walto Waldram Nandker De Zurichgeuve Wito filius Uodalrici comitis Thiotpold Steiiung Albker Iring Kisalbreht Helmerich De Linzgeuve Chuonradus comes Kisalvrid Thancho Isanhere Ego itaque Elolf indignus monachus atque diaconus rogatus scripsi et subscripsi Notavi diem VI fer VII kal iun annum domni Chuonradi regis II comitem****** 